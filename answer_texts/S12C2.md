---
title: Çalışmalarımızı amaç ve hedeflerimizi gerçekleştirmek için planlıyoruz.
question_id: 12
choice_id: 2
---
Amaç ve hedefler örgütün başarmak istediği değişimi ifade eder. Örgütler faaliyetlerini, amaç ve hedeflerini gerçekleştirmek için yaparlar ve her bir faaliyete karar verirken bunlarla uyumuna özen gösterirler. Böylece her tür kaynak, amaç ve hedefle ilgili faaliyetlere harcanırken hedef kitle ve faydalanıcıların ihtiyaçlarına da yanıt verebilir; ancak amaç ve hedeflerin tanımlarının olmadığı veya tanımlı olmasına rağmen göz önünde bulundurulmadığı örgütlerde kurumsal faaliyetlerden öte kişilerin uygun gördüğü, ısrar ettiği faaliyetler öne çıkabilir. Bu durumlar kısaca;

- Örgütteki kişilerin kendi hayallerindeki faaliyetleri, örgüt amacıyla ilintili olmasa bile, örgüte empoze etmesi,

- Örgütteki baskın veya kıdemli kişilerin, örgüt amacıyla ilintili olmasa bile, dediklerinin yapılması,

- Örgüt amacıyla ilintili olmayan ortaklık ve iş birliklerinin kurulması

gibi tanımlanabilir.

Bu durumlardan kaçınmak için amaç ve hedefleri katılımcı bir şekilde tanımlamak ve faaliyetleri bu doğrultuda belirlemek önemlidir.

Daha fazla bilgi için aşağıdaki kaynakları incelemenizi öneririz.

- [<u>Sivil Toplum Örgütleri için Yönetişim Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-yonetisim-rehberi.pdf). Hazırlayan Gürcan Banger. STGM, Ankara 2011.

- [<u>UNFPA-STGM Ortak Eğitimleri: Örgüt Yönetiminin İlke ve Alanlarına Genel Bir Bakış Videosu</u>](https://www.youtube.com/watch?v=eLBzKFVFxyc&list=PLNNUSz3jzVL64sskDhRNadAhwPdVsD14-&index=18)

- [<u>UNFPA-STGM Ortak Eğitimleri: Stratejik Planlama Videos</u>](https://www.youtube.com/watch?v=d9HtUrsxLz8&list=PLNNUSz3jzVL64sskDhRNadAhwPdVsD14-&index=31&t=676s)

- [<u>Gönüllü Kuruluşların Yönetimi</u>](https://arge.com/kitaplar/gonullu-kuruluslarin-yonetimi.pdf), Hazırlayan ARGE Danışmanlık

