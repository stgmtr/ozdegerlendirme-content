---
title: Yılda birkaç kez gelir ve giderlerimizi kontrol ediyoruz, ama düzenli bir mali raporlama yapmıyoruz.
question_id: 19
choice_id: 2
---
Mali raporlama en basit anlamıyla örgütünüzün mali fotoğrafını çekmek demektir. Her ne kadar çoğunlukla yasal zorunluluklar sebebiyle hazırlansa da aslında, ileriye dönük yani kısa, orta ve uzun vadeli planlama yapabilmek adına mali raporlar hazırlamak ve bunlardan faydalanmak çok önemlidir. Düzenli ve doğru bir şekilde uygulanan mali raporlama sistemleri, yönetsel kararların isabetliliğini artırır. Düzenli mali raporlar, diğer düzenli raporlarla (faaliyet raporları, proje raporları vb.) birlikte örgütünüzün mali açıdan güncel durumunu ortaya koyarken kısa, orta ve uzun vadede örgütünüzün ilerlemesi ile ilgili tahminlerde bulunmanızı sağlar ve değerlendirmeleriniz ışığında hangi adımları atmanız gerektiği ile ilgili sizlere bilgi verir. Ayrıca STÖ'nüzün kaynak geliştirme stratejilerini, planlarını, yöntemlerini ve faaliyetlerini de besler ve destekler. Mali raporlama, her kuruluş açısından şeffaflık ve gerçekleştirdiği faaliyetler için hesap verebilirlik sağlayacağından, STÖ’ler için son derece önemlidir; çünkü STÖ’lerin faaliyetleri ve mali durumları hakkında üyelerini, paydaşlarını, hedef kitlesini ve kamuoyunu bilgilendirmeleri gerekir. Yasal zorunluluk olan yıllık beyannamelerin ve hibe sağlayıcıların talep ettiği raporlar dışında, örgütünüzün yapısı, büyüklüğü ve ihtiyacınıza göre aylık, üç aylık, altı aylık, yıllık ve hatta düzenli gelir akışınız varsa, 1-3 yıllık mali raporlama düzenlerine geçmenizi tavsiye ederiz.

Hesaplarınızı doğru ve zamanlı bir şekilde tutup doğruluğunu çapraz kontrollerle sağlarsanız, finansal raporların hazırlanması düşündüğünüz kadar zor ve zaman alıcı değildir.

Mali Yönetim ve raporlamalar ile ilgili daha fazla bilgiye aşağıdaki kaynaklardan ulaşabilirsiniz;

- STGM [<u>STOK Çevrim içi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Plan Sever</u>](https://www.stgm.org.tr/sivil-toplum-okulu-stok/herkes-plan-sever)" dersleri,

- [<u>STÖ’ler için Finans</u>](https://www.stgm.org.tr/sites/default/files/2020-09/stoler-icin-finans-rehberi.pdf). Avrupa Birliği Sivil Düşün Programı. Gülden Alkoçoğlu

- [<u>STGM-UNFPA Ortak Eğitimleri. Finansal Kaynaklar Videosu</u>](https://www.youtube.com/watch?v=AVJMX6VQrC4&list=PLNNUSz3jzVL64sskDhRNadAhwPdVsD14-&index=6).

