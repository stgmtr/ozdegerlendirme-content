---
title: Belli bir etkinlik ya da proje için mali planlama yapıyoruz, ama rutin faaliyetlerimiz için yapmıyoruz.
question_id: 17
choice_id: 2
---
Sadece gerekliliklerden dolayı belli bir etkinlik ya da fon sağlayan kuruluşun talebi doğrultusunda bir proje için mali planlama yapmanın, mali yönetimin bir bileşeni olan gelir gider planlaması yapmak olarak algılanması, orta ve uzun vadede bir STÖ’nün etkin mali yönetim gerçekleştirmesini ve geleceğini sıkıntıya sokar; çünkü mali yönetim ve mali yönetimin bir bileşeni olan bütçe, yani en basit anlamıyla gelir ve gider planlamaları STÖ'ler için hayati önem taşımaktadır. Bütçenin kelime anlamı "belirli bir süre için tasarlanan gelir ve giderlerin tümü"dür. Bu noktada örgütünüzün “tüm” gelir ve giderlerinin belirli süreleri kapsayacak şekilde planlanmasını tavsiye ederiz.

Finansal sürdürülebilirliği sağlamak, dünyanın her yerindeki STÖ’lerin arzusu ve ihtiyacıdır. Finansal sürdürülebilirliği sağlayan bir STÖ, misyon ve vizyonunu yerine getirebilecek mali kaynakları bularak öngörülebilir bir sermaye akışını oluşturabilen bir kuruluştur. Mali yönetim ve gelir gider planlaması, mali açıdan durumunuzu öngörmenize de yardımcı olur. Bununla birlikte etkin mali yönetim ve gelir gider planlamaları STÖ’lerin şeffaflığına ve hesap verebilirliğine önemli ölçüde katkı yapar. Güven, ilişkiyi sürdürmedeki en önemli etkendir. Bağışçılar/fon sağlayıcıları hesap verebilen şeffaf kuruluşlara güven duyarlar.

Bir STÖ’nün herhangi bir proje ve aktivite dışında da üyelik aidatları, bağışlar gibi gelirleri varken aynı zamanda yine bir proje ve aktivite dışında kalan personel masrafları, vergiler, ofis kirası ve giderleri, yönetim kurulu huzur hakkı (eğer uygulanıyorsa) vb. birçok gider kalemi bulunmaktadır. Mali yönetim ve planlamanın, tüm bu kalemler göz önünde bulundurularak yapılması önem arz etmektedir. Mali planlamaların, yani en basit anlamıyla gelir gider planlamasının; aylık, üç aylık, altı aylık, yıllık ve eğer yapılabiliyorsa 1-3 yıllık dönemler için yapılmasını tavsiye ederiz. Bu dönemlik gelir gider planlamaları sayesinde örgütünüzün mali açıdan resmini görüp kontrol altında tutarak gerekli önlemleri alabilirsiniz.

STÖ’nüzün stratejik planında yer alan faaliyetlerin gerçekleştirilebilmesi için gerekli mali kaynakların oluşturulması adına bütçe tahminlerine ihtiyaç vardır. Ayrıca bütçe tahminleri yani gelir gider planlamaları, sizlerin düzenli olarak kaynak geliştirme stratejinizi ve politikalarınızı gözden geçirmenizi ve güncellemenizi sağlar. Bu strateji ve politikalar ışığında kaynakların artırılması da sağlanabilir.

Bu konuda STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Plan Sever 200</u>](https://www.stgm.org.tr/sivil-toplum-okulu-stok/herkes-plan-sever)" derslerini, [<u>STÖ’ler için Finans</u>](https://www.stgm.org.tr/sites/default/files/2020-09/stoler-icin-finans-rehberi.pdf). Avrupa Birliği Sivil Düşün Programı. Gülden Alkoçoğlu yayınını incelemenizi ve [<u>STGM-UNFPA Ortak Eğitimleri: Finansal Kaynaklar Videosu</u>](https://www.youtube.com/watch?v=AVJMX6VQrC4&list=PLNNUSz3jzVL64sskDhRNadAhwPdVsD14-&index=6) nu izlemenizi de tavsiye ederiz.

Ayrıca “Kaynak Geliştirme” ile ilgili detaylı bilgilere de aşağıdaki kaynaklardan ulaşabilirsiniz:

- [<u>Sivil Toplum için Kaynak Geliştirme Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf), STGM, 2009. Hazırlayan: Dilek Ertükel.

- [<u>STGM-UNFPA Ortak Eğitimleri: Kaynak Geliştirmenin Çerçevesi ve Temel Noktaları</u>](https://www.youtube.com/watch?v=B_7SDgP92QM&list=PLNNUSz3jzVL64sskDhRNadAhwPdVsD14-&index=21)

- [<u>STGM-UNFPA Ortak Eğitimleri: Kaynak Geliştirme Stratejisi Bileşenleri ve Durum Analizleri</u>](https://www.youtube.com/watch?v=ZpgMOpUFgtY&list=PLNNUSz3jzVL64sskDhRNadAhwPdVsD14-&index=22)

- [<u>STÖ’ler için Kaynak Geliştirme Webinarları</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2), STGM.

