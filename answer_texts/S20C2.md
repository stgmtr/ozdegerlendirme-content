---
title: Genellikle bir kaynağımız bitince/bitmek üzereyken/acil ihtiyacımız olduğunda kaynak geliştirme ile ilgili çalışmalar yapıyoruz.
question_id: 20
choice_id: 2
---
Gelir yaratma STÖ’lerin finansal sürdürülebilirliğini sağlayarak misyon ve vizyonlarını hayata geçirebilmeleri için önemli kaynaklardan biridir. STÖ’nün pasif bir şekilde gelir gelmesini beklemesi ve gelen gelire göre faaliyet gerçekleştirmesi azami düzeyde fayda yaratma amacı açısından doğru bir yaklaşım değildir. STÖ kaynak geliştirmeyi aktif, düzenli ve sistematik olarak yönettiği bir süreç olarak ele almalıdır. Bu geliri yaratmak için de kaynak geliştirme planını hazırlar ve bu plan dahilinde çalışmalarını gerçekleştirir.

Aktif kaynak geliştirme faaliyetleri, aynı zamanda etkin mali yönetimle desteklenmelidir. Bu ikisi ayrı düşünülemez. Etkin mali yönetim ve bütçe planlaması sizlerin belirli bir süre için tasarladığınız gelir ve giderleri öngörerek mali resminizi bilmenizi sağlar. İşte bu, sistematik ve düzenli bir kaynak geliştirme süreci için başlangıçtır. Aktif yönetilen bir kaynak geliştirme süreci planlama, uygulama ve izleyip önlem alma aşamalarını içerir.

Kuruluşunuzun bütçe döneminin bitmesinden belli bir süre önce (hiç değilse en az 6 ay önce), yönetim kurulunuzun kaynak geliştirme komitesiyle birlikte (eğer varsa, yoksa uygun üyelerle böyle bir komitenin oluşturulması önerilir) oturup gelecek bütçe dönemi için bir kaynak geliştirme planı oluşturmak üzere çalışmalısınız. Bunun için de öncelikle etkin bir mali yönetim anlayışını örgütünüze adapte etmeniz gerektiğini hatırlatmak isteriz. Ayrıca çoğu STÖ’nün gelir sağlayamamasının sebebi, bir planlarının ve kaynak geliştirme üzerine çalışan bir ilgililerinin olmamasıdır. Kaynak geliştirme, yoğun insan emeği ve zaman gerektiren bir girişimdir.

STÖ’ler için kaynak yaratma konusundaki bir risk ise bir süre sonra fazla para odaklı hale gelinmesi ve kaynağın ne için geliştirildiğinin unutulmasıdır. STÖ, odağındaki misyon ve vizyonu unutmadan kaynak geliştirme çalışmaları yapmalıdır. Aynı zamanda STÖ’ler açısından kaynaklar çok geniş bir perspektifte ele alınabilir. Gönüllü ve çalışanlar, verilen emek ve bilgi açısından önemli kaynaklardır; ortakların ve iş birliklerinin yarattığı potansiyeller bir STÖ açısından kaynaktır. Finansal kaynaklara ek olarak sahip olunan altyapı, ekipmanlar, bilgi ve teknoloji de doğru ve verimli yönetilmesi beklenen STÖ kaynaklarıdır. Dolayısıyla STÖ’ler kaynakları sadece para bağlamında ele almayıp daha geniş bir çerçevede planlar ve yönetir.

Kaynak geliştirme ve finansal sürdürülebilirlik için daha fazla bilgiye ve kaynak geliştirme ile ilgili iyi uygulama örneklerine aşağıdaki kaynaklardan ulaşabilirsiniz;

- STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu)nda “[<u>Büyüyen Örgütler - Kaynak Geliştirme 403</u>](https://www.stgm.org.tr/sivil-toplum-okulu-stok/buyuyen-orgutler)” dersleri

<!-- -->

- [<u>Sivil Toplum için Kaynak Geliştirme Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf), [<u>STGM, 2009. Hazırlayan: Dilek Ertükel</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf)

<!-- -->

- [<u>STÖ’ler için Kaynak Geliştirme Webinarları</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2), [<u>STGM</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2)

<!-- -->

- [<u>Kaynak Geliştirme ve Yenilikçi Uygulamalar Yerel STÖ, Ağ / Platform / İnisiyatif ve</u>](https://www.stgm.org.tr/sites/default/files/2020-09/kaynak-gelistirme-ve-yenilikci-uygulamalar-rehberi-yerel-sto-ag-platform-inisiyatif-ve-aktivistler-icin-rehber.pdf)

[<u>Aktivistler için Rehber, Yazar: Berivan Eriş, Sivil Düşün AB Programı, Aralık 2019</u>](https://www.stgm.org.tr/sites/default/files/2020-09/kaynak-gelistirme-ve-yenilikci-uygulamalar-rehberi-yerel-sto-ag-platform-inisiyatif-ve-aktivistler-icin-rehber.pdf)

- [<u>Gönüllüler için Kaynak Geliştirme Rehberi, Toplum Gönüllüleri Vakfı (TOG), Sabancı Vakfı, Mott Vakfı</u>](https://www.tog.org.tr/wp-content/uploads/2018/12/Gen%C3%A7Bank-Kaynak-Geli%C5%9Ftirme-Rehberi.pdf)

<!-- -->

- [<u>UNFPA-STGM Ortak Eğitimleri: Kaynak Geliştirmenin Çerçevesi ve Temel Noktaları Videosu</u>](https://www.youtube.com/watch?v=B_7SDgP92QM&list=PLNNUSz3jzVL64sskDhRNadAhwPdVsD14-&index=10)

<!-- -->

- [<u>UNFPA-STGM Ortak Eğitimleri: Kaynak Geliştirme Stratejisi Bileşenleri ve Durum Analizleri Videosu</u>](https://www.youtube.com/watch?v=ZpgMOpUFgtY&list=PLNNUSz3jzVL64sskDhRNadAhwPdVsD14-&index=11)

<!-- -->

- [<u>UNFPA-STGM Ortak Eğitimleri: Bireysel ve Kurumsal Kaynak Geliştirme Araçlarının Kısa Tanıtımı Videosu</u>](https://www.youtube.com/watch?v=urrmV2RF0lc&list=PLNNUSz3jzVL64sskDhRNadAhwPdVsD14-&index=12)

<!-- -->

- [<u>UNFPA-STGM Ortak Eğitimleri: Kaynak Geliştirmede Destekçi İlişkileri ve Veritabanının Önemi Videosu</u>](https://www.youtube.com/watch?v=vmiOlqDhRYk&list=PLNNUSz3jzVL64sskDhRNadAhwPdVsD14-&index=13)

<!-- -->

- [<u>UNFPA ve STGM Ortak Eğitimleri – İşbirlikleri ve Ortaklıklar Videosu</u>](https://www.youtube.com/watch?v=vZc6WzitV-g&list=PLNNUSz3jzVL64sskDhRNadAhwPdVsD14-&index=5)

<!-- -->

- [<u>STGM ve UNFPA Ortak Eğitimleri – Çalışanlar ve Gönüllüler Videosu</u>](https://www.youtube.com/watchv=I_FEZm8FcKU&list=PLNNUSz3jzVL64sskDhRNadAhwPdVsD14-&index=4)

