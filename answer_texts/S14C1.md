---
title: İletişim çalışmalarımız duruma ve kişilere göre oluyor.
question_id: 14
choice_id: 1
---
Bir strateji, plan ve yöntem kapsamında gerçekleştirilmeyen iletişim çalışmaları beklenen etkiyi yaratmayabilir veya bu çalışmalarla elde edilmek istenen etkinin sürekliliği olmayabilir.

Neden bir iletişim yöntemi ve/veya planının olması gerektiğini özetlersek;

- STÖ'nüzün amaç ve hedeflerini netleştirmek için: Plan bir haritadır.

- Kitleler, mesajlar, kanallar, etkinlikler ve materyaller arasındaki ilişkileri netleştirmek için: İletişim planlama sürecinden geçmek, kime ulaşılması gerektiğinin belirlenmesine, hedef kitlenin neleri bilmesini istediğinize ve onlara nasıl ulaşacağınızı söylemenize yardımcı olur.

- Çeşitli/değişik iletişim faaliyetlerini belirlemek ve uygulamak için: Planlama sürecine çok sayıda insanı dahil etmek, farklı bakış açıları ve düşünce çeşitliliğini beraberinde getirir.

- İç ve dış paydaşların ve diğerlerinin süreçteki rollerini netleştirmek için: İnsanlar, örgütünüze ne katkıda bulunacaklarını ve nelerden sorumlu olduklarını bilmelidirler. Hazırladığınız plan sayesinde paydaşlarınız sorumluluklarını ve hangi konularda görev alabileceklerini bilirler.

- Örgüt içinde yaratıcılığı ve yoldaşlığı geliştirmek için: Planlama sürecine çok sayıda insanı dahil etmek, farklı bakış açıları ve düşünce çeşitliliğini beraberinde getirir.

- Örgütünüzün ve paydaşlarınızın “aynı sayfada” yer almasına yardımcı olmak için: İyi ifade edilmiş bir plan, örgütünüzün tüm paydaşlarının aynı sayfada olmalarına ve tutarlı bir mesaj ifade etmelerine yardımcı olur.

- Paydaş girdilerini, geri dönüşlerini (feedback) iletişim sürecine dahil etmek için: Paydaşlarınız örgütünüz için önemlidir ve katkılarının ne kadar önemli olduğunu bilirlerse örgütünüzün sahiplenilmesi aynı oranda artar.

- Paydaşlara ve hedef grup/kitleye etkili bir şekilde ulaşıldığından emin olmak için: Süreci gözden geçirmeniz, paydaşlarınıza en baştan ulaşmak için stratejiler belirlemeniz, onlarla daha etkili iletişim kurmanızı sağlar. Bu aynı zamanda, stratejinizi revize edebilmeniz için size dürüst geri bildirim vermeye istekli oldukları bir senaryo da yaratır.

- Örgütteki herkesin başarıda pay sahibi olmasını sağlamak için: Sürece dahil olmak ve görüşlerinin sürece katkısı olduğunu görmek, sahiplenme duygusu getirir.

- Planın başarısını ve güçlendirilmesi gereken alanlarını ölçmek için: Güçlü yönleri, zayıf yönleri ve engelleri belirlemek ve orta vadede bunları değerlendirerek yeni yaklaşımları planlamak gerekir. Planınızı geliştirmek için ihtiyaç duyduğunuz bilgileri toplayacak, benzersiz, özel bir değerlendirme stratejisi geliştirebilirsiniz.

Ayrıca STGM'nin "[<u>İletişim Planı Nedir?</u>](https://youtu.be/CxyPyjTvSrw)" isimli videosuna, [<u>"İletişim Stratejisi ve Araçları Rehberi</u>](https://www.stgm.org.tr/sites/default/files/2020-09/iletisim-stratejisi-ve-araclari-rehberi_0.pdf), Sivil Düşün AB Programı, Emrah Güler, Özgür Fırat Yumuşak, 2019” veya STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Dijital Sever 300</u>](https://www.stgm.org.tr/sivil-toplum-okulu-stok/herkes-dijital-sever)" derslerine bakabilirsiniz.

