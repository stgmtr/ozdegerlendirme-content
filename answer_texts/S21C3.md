---
title: Proje yazma ve uygulama konusunda bilgimiz var; ancak etkisini takip etme konusunda yeterli bilgi ve tecrübeye sahip değiliz.
question_id: 21
choice_id: 3
---
Faaliyetlerin veya projelerin etkisini takip etme, “izleme ve değerlendirme” olarak proje yönetimi döngüsünün vazgeçilmez bir aşamasıdır.

İzleme ve değerlendirme, süreç içinde farklı noktalarda farklı girdiler sağlayan iki ayrı aşama gibi görünen ancak birbirini tamamlayan alanlardır. Proje etkisinin değerlendirilebilmesi için izleme sürecinde sağlanan veri ve bilgiler de önemli rol oynar.

İzleme ve değerlendirme, elde edilen veriler ışığında projede sonuç ve etki odaklı düzenlemelerin ve karar alma mekanizmalarının, zamanlı bir şekilde yapılıp hayata geçirilebilmesine, dersler çıkarılmasına, kaynak kullanımında hesap verebilirliğin sağlanmasına, risklerin yönetilmesine katkı sağlar.

İzlemeyi “düzey”lerine göre ve “yaklaşım”larına göre çeşitlendirebiliriz.

Düzeylerine göre izleme;

- Mikro düzey izleme (bir müdahalenin veya bir projenin izlenmesi)

- Makro düzey izleme (bir konu, sektör, faaliyet alanının bütünsel izlenmesi. Örneğin sivil toplum örgütlerinde katılımcılığın izlenmesi, adalet sisteminde bağımsızlığın ve tarafsızlığın izlenmesi gibi.)

Yaklaşımlarına göre izleme;

- Katılım ve savunuculuk amaçlı izleme

- Proje/program geliştirme amaçlı izleme

olarak çeşitlendirilebilir.

İşte proje bazlı izleme faaliyetleri mikro düzey, yani bir müdahalenin izlenmesidir. Proje yönetimi açısından izleme, proje hedeflerine ulaşmak konusunda verimlilik ve etkililiği tespit etmeye yönelik yönetimsel bir faaliyettir. Bu anlamda izleme, uygulama süreci içinde beklenmeyen sonuçların ortaya çıkmasını kontrol altına almaya, projenin hedefleri doğrultusunda ilerlemesini sağlamaya yardımcı olarak beklenen sonuçlara ulaşılmasını sağlayan önemli bir araçtır.

Başka bir deyişle izleme, yürütülen bir projenin ilerlemesini uygulama yöntemleri, kaynak kullanımı ve sonuçlara ulaşılması açısından analiz etmek için belirlenen göstergeler hakkında sistematik olarak veri toplama işlevi ve sürecidir. İzleme, bir projenin ilerlemesini ölçmek için girdilere, faaliyetlere, çıktılara ve sonuçlara odaklanır.

Değerlendirme ise temel olarak projenin başarısının ölçüldüğü aşamadır. Değerlendirme ile projenin başarısı, projenin hedef seviyelerine bağlı olan çeşitli kriterler kapsamında ölçülmektedir.

Yani değerlendirme, devam eden veya tamamlanmış bir projenin tasarımı, uygulaması ve ulaştığı sonuçlar açısından derinlemesine ve sistematik bir şekilde değerlendirme işlevi ve sürecidir. Değerlendirme süreci özellikle “uygunluk/ilgi - relevance”, “verimlilik - efficiency”, “etkinlik - effectiveness”, “etki - impact” ve “sürdürülebilirlik - sustainability” gibi tanımlanmış kriterlere göre gerçekleştirilir.

İzleme ve değerlendirme faaliyetleri ideal olarak bir projenin geliştirilme ve tasarlanma aşamalarında net olarak planlanmalı ve faaliyetler olarak projeye eklenmelidir. İzleme ve değerlendirmenin ne zaman ve ne sıklıkta, kimler tarafından, kimleri ve neleri içererek şekilde yapılacağı, nasıl ve nelerin izlenip değerlendirileceği; bir yöntem olarak, bütçesiyle birlikte izleme ve değerlendirme planı halinde oluşturulmalıdır.

Daha fazla bilgi için aşağıdaki kaynaklara gözatabilirsiniz;

- STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu)nda “[<u>Herkes Plan Sever</u>](https://www.stgm.org.tr/sivil-toplum-okulu-stok/herkes-plan-sever)” Dersleri

- [<u>UNFPA-STGM Ortak Eğitimleri: Proje Planlamasında Temel Kavramlar Videosu</u>](https://www.youtube.com/watch?v=Xv7WwCcU2o0&list=PLNNUSz3jzVL64sskDhRNadAhwPdVsD14-&index=5)

- [<u>UNFPA-STGM Ortak Eğitimleri: Proje Planlaması ve Yönetiminde Mantıksal Çerçeve Yaklaşımı ve Sonuç Odaklı Yönetim Videosu</u>](https://www.youtube.com/watch?v=QS6g61gWMkU&list=PLNNUSz3jzVL64sskDhRNadAhwPdVsD14-&index=6)

- [<u>UNFPA-STGM Ortak Eğitimleri: Proje Hazırlama Sürecinde Hibe Projeleri Teklif Çağrısının Başvuru Rehberlerinin Genel Özellikleri Videosu</u>](https://www.youtube.com/watch?v=9WKmGqDmbG8&list=PLNNUSz3jzVL64sskDhRNadAhwPdVsD14-&index=7)

- [<u>UNFPA-STGM Ortak Eğitimleri: Proje Hazırlama Sürecinde Başvuru Formu ve Bütçe Videosu</u>](https://www.youtube.com/watch?v=uV6m8z7q3Wc&list=PLNNUSz3jzVL64sskDhRNadAhwPdVsD14-&index=8)

- [<u>UNFPA-STGM Ortak Eğitimleri: Proje Uygulamasının Yönetimi için Temel Öneriler Videosu</u>](https://www.youtube.com/watch?v=z2CRJwUDJ_E&list=PLNNUSz3jzVL64sskDhRNadAhwPdVsD14-&index=9)

- [<u>Proje Döngüsü Yönetimi ve Mantıksal Çerçeve Yaklaşımı.</u>](https://www.stgm.org.tr/sites/default/files/2020-09/proje-dongusu-yonetimi-ve-mantiksal-cerceve-yaklasimi.pdf) Hazırlayan: Dr. Faruk Cengiz Tekindağ, STGM, 2015.

- [<u>AB ve Kalkınma Ajanslarına Yönelik Proje Hazırlama ve Bütçeleme Teknikleri.</u>](https://stk.bilgi.edu.tr/media/uploads/2020/08/26/PROJE%20YONETIMI%202016.pdf) Hazırlayan: Nurhan Yentürk, Yiğit Aksakoğlu, Alper Akyüz, 2016.

- [<u>Mantıksal Çerçeve Yaklaşımı Webinarı (Türkçe), STGM</u>](https://www.youtube.com/watch?v=-uIDB0l9NQ8&list=PLNNUSz3jzVL5i0Uzjn7FqAQN1N5sSlEpH&index=10).

- [<u>Logical Framework Approach (İngilizce Mantıksal Çerçeve Yaklaşımı ve Matrisi) Webinarı, STGM.</u>](https://www.youtube.com/watch?v=nR11kf85zSE&list=PLNNUSz3jzVL5i0Uzjn7FqAQN1N5sSlEpH&index=12)

- [<u>AB PRAG 2016 – Güncellenmiş Mantıksal Çerçeve Matrisi Tablosu İçin Bilgi Notu. STGM-TACSO</u>](https://www.stgm.org.tr/sites/default/files/2020-10/tacso-stgm-logframe-bilgi-notu_210317.pdf).

- [<u>AB Projelerinde Teknik Final Raporu Hazırlama Eğitimi Videosu, STGM</u>](https://www.youtube.com/watch?v=_ReR0r9KSbA&t=1s),

- [<u>AB Projelerinde Finansal Final Raporu Hazırlama Eğitimi Videosu, STGM</u>](https://www.youtube.com/watch?v=_ReR0r9KSbA&list=PLNNUSz3jzVL5i0Uzjn7FqAQN1N5sSlEpH&index=1).

- [<u>AB Projelerinde Teknik ve Finansal Ara Rapor Hazırlama Eğitimi Videosu, STGM</u>](https://www.youtube.com/watch?v=JzFij_k0IhA&list=PLNNUSz3jzVL5i0Uzjn7FqAQN1N5sSlEpH&index=4)

- [<u>AB Hibe Programları 100 Soru 100 Cevap</u>](https://www.stgm.org.tr/sites/default/files/2022-02/avrupa-birligi-hibe-programlari-100-soru-100-cevap_0_0.pdf), Hazırlayan: Yıldırım Gündüç.T.C. Dışişleri Bakanlığı Avrupa Birliği Başkanlığı, Ocak 2022

- [<u>Guidelines on Linking, Planning/Programming, Monitoring and Evaluation, DG NEAR, EC, 2016</u>](http://www.eui-zzh.ba/images/PDF/Upravljanje%20razvojem/Korisne%20publikacije/20160831-dg-near-guidelines-on-linking-planning-progrming-vol-1-v-0-4.pdf) (İngilizce Kaynak)

- [<u>M&E A Self Guide Mini Course</u>](https://www.researchgate.net/publication/342888153_ME_A_Self_Guide_Mini_Course2020) (İngilizce) 2020

