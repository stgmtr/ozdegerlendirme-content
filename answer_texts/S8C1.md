---
title: Gönüllülerle iş birliği yapmayı istiyoruz ama bu konuda bir yaklaşımımız yok.
question_id: 8
choice_id: 1
---
Gönüllülerle gerçekleştirilecek iş birlikleri, örgütün katılımcı bir şekilde yönetişiminden çeşitli kaynaklara ulaşılmasına, örgütün tabanını ve meşruiyetini genişletmekten savunduğu haklar ya da sağladığı hizmetlerin yaygınlaşmasına kadar çok farklı işlevler üstlenebilir.

Bir örgüt için gönüllüler, o örgütün maddi manevi tüm öz kaynakları gibi önemli bir güçtür. Geniş ve nitelikli bir gönüllü tabanı, bir örgütün insan kaynağını genişletmesi anlamına gelir.

Gönüllülerle iş birliği programı çeşitli süreçlerden oluşmaktadır. Bu süreçler, gönüllü çerçevesinin oluşturulması için ihtiyaç analizi yapılması, stratejiler belirlenmesi, politikalar oluşturulması, gönüllü faaliyet tanımlarının ve gönüllü ilkelerinin belirlenmesi, gönüllü çağrısı, ve oryantasyonun hazırlanması, geri bildirim değerlendirme vb. gibi birçok adımı kapsar.

Bir örgütün insan kaynakları politikası ücretli yönetici ve çalışanları kapsadığı gibi aynı zamanda gönüllüleri de kapsayabilir. Çalışanlar için olduğu gibi gönüllüler için de faaliyetin, görevin ve stratejik hedeflerin gerektirdiği, örgüt kültürüne, misyon ve vizyonuna uygun ve ihtiyaçlara göre önceden belirlenmiş, kişiye bağlı olmayan objektif kriterlerden oluşan bir gönüllü programı oluşturulmalıdır. Yani, her STÖ kendi kültürüne ve yapısına uygun gönüllülerle iş birliği süreçlerini tanımlamalıdır. Potansiyel gönüllülere ulaşmak için etkili bir iletişim stratejisi izlemek de gerekebilir.

Gönüllülerle iş birliği ile ilgili daha fazla bilgi için STGM web sitesi Bilgi Merkezi sayfasında “[<u>Gönüllü Yönetimi</u>](https://www.stgm.org.tr/node/20247)” [başlığı altında bulunan kaynakları inceleyebilirsiniz.](https://www.stgm.org.tr/stok-ogrenim-platformunda)

Ayrıca STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) na kayıt olarak [<u>Büyüyen Örgütler</u>](https://www.stgm.org.tr/sivil-toplum-okulu-stok/buyuyen-orgutler) Derslerine katılabilirsiniz.

Bunlarla birlikte STGM-UNFPA Ortak Eğitimleri kapsamında STGM tarafından hazırlanan “[<u>Çalışanlar ve Gönüllüler</u>](https://www.youtube.com/watch?v=I_FEZm8FcKU&list=PLNNUSz3jzVL64sskDhRNadAhwPdVsD14-&index=4)" eğitim videosuna bakabilirsiniz.

İngilizce olan ve gönüllülerle işbirliği ile ilgili detaylı bilgiler kapsayan "[<u>501 Commons</u>](https://www.501commons.org/resources/tools-and-best-practices/volunteer-management)"ın sayfasını da incelemenizi tavsiye ederiz.

İstanbul Bilgi Üniversitesi Sivil Toplum Kuruluşları Eğitim ve Araştırma Birimi tarafından hazırlanan "[<u>Gönüllüler ile İşbirliği</u>](https://stk.bilgi.edu.tr/media/uploads/2015/01/31/GONULLU.pdf)" kitabını ve Sivil Toplum ve Medya Çalışmaları Derneği’nin “[<u>Sivil Toplumda Gönüllü Yönetimi Rehberi</u>](https://www.stgm.org.tr/sites/default/files/2022-09/stgelecegi-gonullulukrehberi-derya-kap.pdf)” isimli yayınını inceleyebilirsiniz.

