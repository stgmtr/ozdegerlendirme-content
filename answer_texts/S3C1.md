---
title: Çevresel sürdürülebilirlik konusunda bir yaklaşımımız yok.
question_id: 3
choice_id: 1
---

Bugün insan, davranışları sonucunda dünyanın iklimini dahi değiştirmiş durumda. Hızla tükenen doğal kaynaklar, değişen iklim, bozulan ekosistemler artık insanlığın önünde duran başlıca sorunlar. Geçtiğimiz yüzyılda sorunun “başka” canlıları ilgilendirdiğini düşünürken bugün insanlar da dahil tüm varlıkların tehdit altında olduğunu biliyoruz. Yürüttüğünüz çalışmalara çevresel sürdürülebilirliği de entegre ederek küresel ve ulusal çevre hedeflerine katkı sağlamak ister misiniz?

Toplumsal hedefleri olan STÖ’ler çalışmalarına çevresel sürdürülebilirlik gibi hak temelli konuları ekledikçe ulusal ve küresel bazda bu konulardaki iyi örnekler ve kazanımlar artacaktır. Çevresel sürdürülebilirliği çalışmalarınıza yansıtmak için genel anlamda örgütsel politikalarınızı ve kapasitenizi (ortaklarınız ve iş birliği içinde olduğunuz paydaşlar, satın alma süreçleriniz, bütçeniz vb.) gözden geçirip planlamalarınızı çevresel sürdürülebilirliği göz önünde bulundurarak yapmanızı tavsiye ederiz. Yani ofis yönetimi, seyahatler, toplantılar ve diğer organizasyonlar, sıfır atık yaklaşımı gibi başlıklar üzerine düşünebilir; bu konuları ve daha fazlasını kapsayan, tüm örgüt paydaşları tarafından benimsenen bir anlayış veya yazılı bir örgütsel politika oluşturabilirsiniz. Bu testi tamamladıktan sonra ilk yönetim/yürütme kurulu toplantınızda bu konuyu gündeme getirebilir ve politikanın ilk taslak çalışmasını yapmak için sorumlu bir ekip oluşturabilirsiniz.

Bu konuda daha fazla bilgi için aşağıdaki kaynaklara göz atabilirsiniz:

- [<u>Doğa Korumaya Çevre Hakkından Bakmak Webinarı</u>](https://www.youtube.com/watch?v=QsX-pc2WE-o&list=PLNNUSz3jzVL7vWHXlq7KaCZ0TrQxxA3NJ&index=13&t=16s), STGM, Mart 2020

- [<u>STGM Çevresel Ana Akımlaştırma Stratejisi Rehberi</u>](https://www.stgm.org.tr/yayinlar/stgm-cevresel-ana-akimlastirma-stratejisi-rehberi)

- [<u>STOK Herkese Lazım Dersler 103</u>](https://www.stgm.org.tr/sivil-toplum-okulu-stok/103-hak-temelli-yaklasim-ana-akimlastirma)

- [<u>Sivil Toplum Kuruluşları ve Çevresel Sürdürülebilirlik</u>](https://www.researchgate.net/publication/277021137_SIVIL_TOPLUM_KURULUSLARI_VE_CEVRESEL_SURDURULEBILIRLIK), Müşerref Küçük ve S. Gül Güneş, Sosyal ve Beşeri Bilimler Dergisi, Cilt:5, No:2, 2013.

