---
title: Kamu idaresiyle dönem dönem bir araya gelip bilgi paylaşımında bulunuyoruz.
question_id: 10
choice_id: 2
---
Modern demokrasilerin en önemli sorunlarından biri, vatandaşların politika yapım süreçlerine yabancılaşması olarak kabul edilir. Bu sebeple diğer birçok konuda olduğu gibi sivil toplum da demokratik sürecin önemli bir unsurunu oluşturmaktadır. STÖ’lerin rolleri arasında, toplumdaki farklı çıkar gruplarının ihtiyaç ve taleplerini dile getirip sorunlarına çözüm bulunması veya var olan durumun iyileştirilmesi için kamu ve yerel otoritelere iletilmesine aracı olmak vardır. Yani, vatandaşların politika yapım süreçlerine dahil olabilmeleri ve farklı görüşleri kanalize ederek, farklı grupların çıkarlarını güvence altına alabilmenin siyasi partilerle birlikte en etkin araçlarından biri de STÖ’lerdir; çünkü STÖ’ler politika, mevzuat ve hizmet üretme otoritesine sahip merkezi ve yerel kamu kurumları ile yerel yönetimleri harekete geçirmek yoluyla politika yapım süreçlerine dahil olabilirler.

İş birliği ve özellikle politika yapım sürecine katılımlar Avrupa Konseyinin “Karar Alma Süreçlerine Sivil Katılımda İyi Uygulama İlkeleri” belgesinde düşükten yükseğe doğru 4 düzeyde tanımlanmaktadır; bilgilendirme, danışma, diyalog ve iş birliği.

<img src="./media/image1.png" style="width:1.55208in;height:1.19792in" />

Etkin ve sürdürülebilir bir iş birliği ile;

- Ayrımcılık gözetmeksizin toplumu oluşturan bireylerin sorunlarının çözümüne ve ihtiyaçlarının karşılanmasına yönelik etkin politikalar oluşturularak bütünsel hizmetler sunulabilir,

- Kamu politikalarının ve yasal düzenlemelerin, sektörler arası yaklaşım temelinde tüm ilgili tarafların bir araya getirilerek, kaynakları kapsayıcı şekilde ve verimlilik temelinde ortaklaşa geliştirilmesi, uygulanması ve izlenmesi sayesinde dezavantajlı gruplar dahil olmak üzere toplumu oluşturan tüm bireylerin birçok hizmete fırsat eşitliği çerçevesinde hak temelli erişimi sağlanabilir.

Kamu otoriteleriyle yerel, bölgesel ve ulusal düzeyde, farklı model ve mekanizmalar içerisinde katılım ve iş birliği olanakları mümkündür. Çeşitli seviyelerdeki iş birliklerine örnek olarak;

- Stratejik plan, eylem planı ve politika belgelerinin hazırlanması,

- Yasa, yönetmelik ve yönergelerin oluşturulması, değiştirilmesi, düzenlenmesi,

- Kamu hizmetlerinin tasarlanması,

- Plan ve bütçelerin hazırlanması ve izlenmesi,

- Kamu tarafından temin edilen hibe, teşvik ve fonların dağıtılması,

- Kurul ve komisyonların içerisinde yer alınması,

- İstişare (danışma) organlarında bulunulması,

- Yasa, politika ve hizmetlerin izlenmesi ve denetlenmesi

verilebilir.

İlgilenirseniz, S[<u>TGM STOK Öğrenme Platformu</u>](https://www.stgm.org.tr/stok-ogrenme-platformu)ndaki "[<u>104-İletişim Temelli Katılım ve Savunuculuk</u>](https://www.stgm.org.tr/sivil-toplum-okulu-stok/104-iletisim-temelli-katilim-savunuculuk)" ile "[<u>500-Savunucu Örgütler</u>](https://www.stgm.org.tr/sivil-toplum-okulu-stok/savunucu-orgutler)" derslerine bakabillirsiniz.

Daha fazla bilgi için ise

[<u>“Kamu-STK İşbirliğini Nasıl Kurabilirsiniz, Sivil Toplum Sektörü</u>](https://siviltoplumsektoru.org/wp-content/uploads/2020/05/Kamu-STK-%C4%B0%C5%9F-Birli%C4%9Fi.pdf)”, “[<u>Code of Good Practice for Civil Participation in the Decision Making Process, Council of Europe / Karar Alma Süreçlerine Sivil Katılımda İyi Uygulama İlkeleri, Avrupa Konsey</u>](https://rm.coe.int/code-of-good-practice-civil-participation-revised-301019-en/168098b0e2)i”

veya

“[<u>Sivil Toplum Kuruluşlarının Karar Alma Mekanizmalarına Katılımı: Yerel Yönetimlerde Kaliteli ve Anlamlı Bir Katılım için Uygulama Rehberi</u>](https://www.tusev.org.tr/usrfiles/images/Katilim2020.pdf), Yazan: Burcu Özüpak Güleç. TÜSEV, 2020” yi inceleyebilirsiniz

