---
title: Bazı çalışmalarımızın sonunda hedef kitlemizin geri bildirimlerini alıyoruz.
question_id: 6
choice_id: 3
---
Değişen ve gelişen bir dünyada STÖ’lerin hedef kitlelerindeki farklılaşan/farklılaşabilecek ihtiyaçlara cevap verebilmek için değişime açık olmaları önemlidir. Bu şekilde hedef kitlenin ihtiyaçlarına cevap verme kapasitesi en üst düzeyde tutulabilir. Örgütlerin hedef kitlelerini çalışma, proje ve faaliyetlerinin planlama, uygulama ve değerlendirme süreçlerine uygun yöntemlerle, proaktif olarak, düzenli ve sistematik bir şekilde dahil etmeleri tavsiye edilir.

Hedef kitlenin geri bildiriminin sadece belli hizmetler kapsamında alınması yapılacak çalışmalar için sınırlı bilgi sunacaktır. Bu çalışmalara ek olarak belirli dönemlerde ve yapılandırılmış yöntemlerle onların ihtiyaç ve beklentilerinin alınması genel olarak örgütlerin planlamalarına ışık tutarken, kaynaklarını da bu yönde verimli kullanmasını sağlar. Bu yöntemler içinde düzenli olarak uygulanan anketler, odak grup çalışmaları, yüz yüze görüşmeler, örgütün web sitesi ve sosyal medya araçları, toplantılar, çeşitli atölye çalışmaları sayılabilir. Alıncak görüş ve öneriler doğrultusunda planlama yapılması ve bu planlama içinde yer alan faaliyetlerin örgütün stratejik planlarında da yer alması önem taşımaktadır. Bu çalışmalar bir STÖ'nün yürüttüğü projelerin ve hazırladıkları stratejik planlarının sürelerine (kısa, orta (1-3 yıl) ve uzun vadeli (3 yıl üzeri)) göre bir sistematiğe oturtulabilir.

Daha fazla bilgi için aşağıdaki kaynaklara bakabilirsiniz;

STGM [<u>STOK Çevrim İçi Öğrenim Platformu</u>](https://www.stgm.org.tr/sivil-toplum-okulu-stok) ve [<u>STÖ’ler İçin Örgüt Tasarımı ve Yönetimi 102 Dersleri</u>](https://www.stgm.org.tr/sivil-toplum-okulu-stok/102-stoler-icin-orgut-tasarimi-yonetimi)

[<u>STÖ'ler için Hedef Kitle Nedir? Videosu</u>](https://www.youtube.com/watch?v=KGIxc-t58PI&list=PLNNUSz3jzVL71OR-ozHzJ0g70Ic6oWQ3r), STGM, 2021

[<u>STGM STGM-UNFPA Ortak Eğitimleri Videoları – Ölçme ve İzleme</u>](https://www.youtube.com/watch?v=cOjeqZ-zm74&list=PLNNUSz3jzVL64sskDhRNadAhwPdVsD14-&index=8), Temmuz 2021

[<u>STK Yönetimi: Örgütsel Gelişim Analizi için Uygulama Araçları</u>](https://www.stgm.org.tr/sites/default/files/2020-09/stk-yonetimi.pdf). TACSO, 2011

[<u>Sivil Toplum Örgütleri için Yönetişim Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-yonetisim-rehberi.pdf). Hazırlayan Gürcan Banger. STGM, Ankara 2011.

[<u>Sivil Toplum Kuruluşları (STK) Yönetimi Bölüm 2</u>](https://www.gapcatom.org/wp-content/uploads/2014/09/STK_Yonetimi_Bolum_2.pdf). Türkiye’nin Az Gelişmiş Bölgelerindeki (Güneydoğu Anadolu, Doğu Anadolu ve Doğu Karadeniz Bölgeleri) Kadın ve Kadın STK’larının Güçlendirilmesi Projesi. Hazırlayan: Çiğdem Arşıray. 2012

[<u>UNFPA-STGM Ortak Eğitimleri: Örgüt Yönetiminin İlke ve Alanlarına Genel Bir Bakış Videosu</u>](https://www.youtube.com/watch?v=eLBzKFVFxyc&list=PLNNUSz3jzVL64sskDhRNadAhwPdVsD14-&index=18), 2021

[<u>UNFPA-STGM Ortak Eğitimleri: Yönetişim Videosu</u>](https://www.youtube.com/watch?v=qWrC-fa4PhE&list=PLNNUSz3jzVL64sskDhRNadAhwPdVsD14-&index=19), 2021

