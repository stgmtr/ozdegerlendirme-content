---
title: Toplumsal cinsiyet eşitliğini çalışmalarımızda olabildiğince dikkate almaya çalışıyoruz.
question_id: 2
choice_id: 2
---
Örgütünüzün politikalarının, paydaşlarının, aktivitelerinin, faaliyetlerinin, planlarının, programlarının, bütçesinin yani genel anlamda tüm yapısının ve kapasitesinin toplumsal cinsiyet eşitliği dikkate alınıp gözden geçirilerek uygulamaların geliştirilmesi önemlidir.

Politikalarınızı yazılı hale getirerek kalıcı olmasını da sağlayabilirsiniz. Unutmayalım lütfen, yazılı ve yetkili mercilerce (yönetim kurulu, genel kurul) kabul edilmiş esaslar ve politikalar o örgütte veya organizasyonda kişilerin değişmesi veya yetkili mercilerdeki değişikliklerde bile bir kurum hafızası olarak kalacaktır. Aynı zamanda bu yazılı esaslar ve politikalar, örgütün; hem kamu hem de kendi hedef kitlesi, hak sahipleri, üyeleri, gönüllüleri, çalışanları ve tüm paydaşları nezdinde şeffaf ve hesap verebilir bir örgüt olmasını sağlayacaktır. Yazılı olmayan esas ve politikalar, her ne kadar uygulamada var olsa da örgütün tüm paydaşları, bağışçılar, fon sağlayıcıları ve kamu önünde yazılı esas ve politikaların etkisini yaratmamaktadır.

Bu çevrimiçi testi tamamladıktan sonra ilk yönetim/yürütme kurulu toplantınızda bu konuyu gündeme getirebilir ve politikanın ilk taslak çalışmasını hazırlamak için sorumlu bir ekip oluşturabilirsiniz. Şunu tekrar hatırlatmak isteriz ki bu politika ve uygulamaların sadece çalışanlarınıza, gönüllülerinize, üyelerinize, yönetim/yürütme kurulu üyelerine yansımasının yanı sıra tüm faaliyetlerinizde de toplumsal cinsiyet eşitliği ve bununla ilgili yaklaşımı göz önünde bulundurmanız önem arz etmektedir.

Bu konuda daha fazla bilgi için aşağıdaki kaynaklara göz atabilirsiniz:

- [<u>STOK Herkese Lazım Dersler 103</u>](https://www.stgm.org.tr/sivil-toplum-okulu-stok/103-hak-temelli-yaklasim-ana-akimlastirma)

- [<u>Toplumsal Cinsiyet Eşitliği Webinarı</u>](https://www.youtube.com/watch?v=OIayUA2roIQ&list=PLNNUSz3jzVL7vWHXlq7KaCZ0TrQxxA3NJ&index=8&t=5s), STGM, 28 Şubat 2018

- [<u>UNFPA-STGM ORTAK EĞİTİMLERİ: Kavramlar, Önem, İlişki Videosu</u>](https://youtu.be/QTu5GCWAV88)

- [<u>UNFPA-STGM ORTAK EĞİTİMLERİ: Çocuk Yaşta Erken ve Zorla Evliliklerin Toplumsal Cinsiyet, İnsani Kriz Durumları ve İnsan Ticareti ile İlişkisi Videosu</u>](https://youtu.be/vvmgW2ONyZs)

- [<u>UNFPA-STGM ORTAK EĞİTİMLERİ: Yaygınlık ve Argümanlar Videosu</u>](https://youtu.be/NdcYRDHTZhA)

- [<u>UNFPA-STGM ORTAK EĞİTİMLERİ: Önleme Videosu</u>](https://youtu.be/wuvJWrh0G6Q)

- [<u>STÖ'ler için LGBTİ+ Hakları Temelli Yaklaşım Webinarı</u>](https://www.youtube.com/watch?v=dY1NPt8a98w&list=PLNNUSz3jzVL7vWHXlq7KaCZ0TrQxxA3NJ&index=10&t=448s), STGM, 25 Nisan 2019

- [<u>Sivil Toplum Kuruluşları için Toplumsal Cinsiyet Rehberi.</u>](https://www.stgm.org.tr/yayinlar/sivil-toplum-kuruluslari-icin-toplumsal-cinsiyet-rehberi) Aksu Bora, STGM, Mayıs 2018

- [<u>Toplumsal Cinsiyet Eşitliği: Hesaba Katabiliyor muyuz?</u>](https://www.stgm.org.tr/yayinlar/toplumsal-cinsiyet-esitligi-hesaba-katabiliyor-muyuz) İlknur Üstün. STGM, Temmuz 2011

Toplumsal cinsiyet eşitliği politikası örneği için Hayata Destek-İnsani Yardım Derneğinin “[<u>Hayata Destek Toplumsal Cinsiyet Eşitliği Politikası</u>](https://www.hayatadestek.org/wp-content/uploads/2021/12/toplumsal-cinsiyet-tc-politikasi.pdf)" na bakabilirsiniz.

