---
title: Giderlerimizi düzenli olarak planlayabiliyoruz, ama gelirlerimiz başarabildiğimiz kadar oluyor.
question_id: 17
choice_id: 3
---
Haklısınız, finansal sürdürülebilirliği sağlamak, yani başka bir deyişle düzenli bir gelir akışına sahip olmak dünyanın her yerindeki STÖ’lerin arzusu ve ihtiyacıdır. Finansal sürdürülebilirliği sağlayan bir STÖ, misyon ve vizyonunu yerine getirebilecek mali kaynakları bularak öngörülebilir bir sermaye akışını oluşturabilen bir kuruluştur. Bu noktada STÖ’lere; gelirlerini çeşitlendirecek ve sürdürülebilirliklerini sağlamaya yönelik stratejiler, politikalar, planlar ve faaliyetler geliştirmeleri önerilmektedir; çünkü sürdürülebilirliğin tanımlayıcı özelliği, kuruluşun tek bir gelir kaynağına bağımlılığını en aza indirip fon olanaklarındaki dalgalanmalara veya bağışçının tercihlerine karşı korunmak için gelir kaynaklarını çeşitlendirmektir. Finansal sürdürülebilirliğin nasıl oluştuğunu anlatan bir formül vermek çok zordur ama yapabileceğiniz en iyi şey, bütün kaynak fırsatlarını değerlendirmeye çalışarak gelir kaynaklarınızı örgütünüzün misyon, vizyon ve politikaları çerçevesinde çeşitlendirmektir.

Bununla birlikte etkin mali yönetim ve gelir gider planlamaları, STÖ’lerin şeffaflığına ve hesap verebilirliğine önemli ölçüde katkı yapar. Güven, ilişkiyi sürdürmedeki en önemli etkendir. Unutmayın lütfen, bağışçılar/fon sağlayıcıları hesap verebilen şeffaf kuruluşlara güven duyarlar.

Planlama konusunda STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Plan Sever 200</u>](https://www.stgm.org.tr/sivil-toplum-okulu-stok/herkes-plan-sever)" derslerini incelemenizi de tavsiye ederiz.

Ayrıca daha fazla bilgi için aşağıdaki kaynaklara da bakabilirsiniz;

- [<u>STÖ’ler için Finans</u>](https://www.stgm.org.tr/sites/default/files/2020-09/stoler-icin-finans-rehberi.pdf). Avrupa Birliği Sivil Düşün Programı. Gülden Alkoçoğlu.

- [<u>STGM-UNFPA Ortak Eğitimleri: Finansal Kaynaklar Videosu</u>](https://www.youtube.com/watch?v=AVJMX6VQrC4&list=PLNNUSz3jzVL64sskDhRNadAhwPdVsD14-&index=6).

- [<u>Sivil Toplum için Kaynak Geliştirme Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf), STGM, 2009. Hazırlayan: Dilek Ertükel.

- [<u>STGM-UNFPA Ortak Eğitimleri: Kaynak Geliştirmenin Çerçevesi ve Temel Noktaları</u>](https://www.youtube.com/watch?v=B_7SDgP92QM&list=PLNNUSz3jzVL64sskDhRNadAhwPdVsD14-&index=21)

- [<u>STGM-UNFPA Ortak Eğitimleri: Kaynak Geliştirme Stratejisi Bileşenleri ve Durum Analizleri</u>](https://www.youtube.com/watch?v=ZpgMOpUFgtY&list=PLNNUSz3jzVL64sskDhRNadAhwPdVsD14-&index=22)

- [<u>STGM-UNFPA Ortak Eğitimleri: Bireysel ve Kurumsal Kaynak Geliştirme Araçlarının Kısa Tanıtımı</u>](https://www.youtube.com/watch?v=urrmV2RF0lc&list=PLNNUSz3jzVL64sskDhRNadAhwPdVsD14-&index=23)

- [<u>STGM-UNFPA Ortak Eğitimleri: Kaynak Geliştirmede Destekçi İlişkileri ve Veritabanının Önemi</u>](https://www.youtube.com/watch?v=vmiOlqDhRYk&list=PLNNUSz3jzVL64sskDhRNadAhwPdVsD14-&index=24)

- [<u>STÖ’ler için Kaynak Geliştirme Webinarları</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2), STGM.

