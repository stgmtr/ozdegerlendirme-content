---
title: Sosyal medya hesaplarımız var; ancak aktif kullanmıyoruz.
question_id: 16
choice_id: 2
---
Bir Facebook sayfası oluşturmak ve gönderi paylaşmaya başlamak kolaydır; ancak bu, sosyal medyayı etkili bir şekilde kullanmanın kolay olduğu anlamına gelmez. Sosyal medyanın geniş kitlelere ulaşma ve onları motive etme gücünden yararlanmak için stratejik olmanızı tavsiye ederiz. Bazı ipuçlarına bakacak olursak:

1\. Plan yapın: İlerlemeyi izlemek için ölçülebilir net hedefler oluşturun. Sosyal medya hedeflerinizi örgütsel hedeflerinize bağlayın. Etkinliklere katılımı artırmayı umuyor musunuz? Etkinliklerden önce heyecan yaratmak ve etkinlikler arasında topluluk katılımını sürdürmek için Facebook ve Twitter'ı kullanın. Bağış toplamayı artırmak istiyor musunuz? Potansiyel bağışçılarla bağlantı kurmak için Youtube'daki videolar aracılığıyla hikayeler paylaşın. Yanıtları izleyin. Kaç re-tweet? Kaç paylaşım? Net hedefler önemlidir.

2\. Hedef kitlenizi düşünün/dikkate alın: Platform tercihleri, nesiller arasında nispeten tutarlıdır. Facebook nesiller arası içerik paylaşımı için en popüler platformdur. YouTube en popüler ikincisidir. Ne zaman yayınlamalısın? Çoğu insan akşam 8 ile 12 arasında içerik tüketir, ancak Baby Boomers'ın (ikinci dünya savaşı ile soğuk savaş arasındaki dönemde doğmuş kimseler) sabahları çevrim içi olma olasılığı daha yüksektir ve Millennials (Y kuşağı yani 1980-2000 yılları arasında doğanlar) geç saatlere kadar uyanık kalır. Göndermeden önce hedef kitlenize nasıl ulaşacağınızla ilgili bilgileri araştırın.

3\. Sosyal medyanın sosyal olduğunu unutmayın: Etkileşimli bir çevrim içi varlık oluşturun. İnsanlar ağlara konuşulmak için katılmazlar; platformların sohbeti teşvik etmesi gerekiyor. Gönüllülerinizi, çalışanlarınızı ve yönetim kurulunuzu dahil edin. Sorular sorun, haber hikayeleri paylaşın ve diğer örgütlerle veya paydaşlarınızla iş birliği yapın. Başkalarını dinleyin ve sosyal olun!

4\. Sosyal medyaya zaman ayırın: Zaman, sosyal medyanın en büyük maliyetidir; ancak başarı için kritik öneme sahiptir. Sosyal medyanın, örgütünüzdeki birçok insanı içerebileceğini unutmayın. Çevrim içi ortamda kendine güvenen genç gönüllülerden yararlanın ve örgütünüzün sesini anlayan uzun süredir sizinle olan bir çalışanı/gönüllüyü dahil edin. Birden fazla kişinin blog yazması veya tweet atması, örgütünüzü daha dinamik hale getirecektir.

5\. Deneyimleyin! Örgütünüz için neyin işe yaradığını bulana kadar sosyal medya stratejinizi değerlendirin ve ayarlayın. İnsanların örgütünüzle çevrim içi olarak nasıl etkileşime girdiğini anlayabilmeniz için tıklamaları, paylaşımları ve beğenileri izlemenize olanak tanıyan uygulamalar var, bunlardan yararlanın. Bu ölçümlere yardımcı olması için "Facebook Insights" gibi araçları kullanabilirsiniz. Hemen binlerce takipçiniz yoksa cesaretiniz kırılmasın; çünkü güçlü bir sosyal medya varlığı oluşturmak zaman alır! Çalışmaya devam edin ve yaratıcı olun! Sosyal medya güçlüdür ve örgütünüz dijital topluluklardan yararlanırsa sonuçların yarattığı değişimi görürüsünüz.

Daha detaylı bilgi edinmek isterseniz STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu) "[<u>Herkes Dijital Sever 300</u>](http://www.stgm.org.tr/sivil-toplum-okulu-stok/herkes-dijital-sever)" derslerine kayıt olmanızı tavsiye ederiz.

Ayrıca STGM'nin “[<u>STÖ’ler için Sosyal Medya İpuçları Webinarı</u>](https://www.youtube.com/watch?v=Z9XRjO273ws)” videosuna da bakabilir veya “[<u>Web ve Sosyal Medya Yönetimi</u>](https://www.stgm.org.tr/sites/default/files/2020-09/web-ve-sosyal-medya-yonetimi-rehberi.pdf), Emrah Güler, Özgür Fırat Yumuşak, Sivil Düşün” isimli dokümanı inceleyebilirsiniz.

UNFPA-STGM Ortak Eğitimleri kapsamında hazırlanan aşağıdaki videolar da size yardımcı olacaktır;

- [<u>UNFPA-STGM Ortak Eğitimleri: Sosyal Medyaya Giriş</u>](https://www.youtube.com/watch?v=yOQZuMGcO7k&list=PLNNUSz3jzVL64sskDhRNadAhwPdVsD14-&index=4)

- [<u>UNFPA-STGM Ortak Eğitimleri: Dijital İçerik</u>](https://www.youtube.com/watch?v=9tcrcTHhSgA&list=PLNNUSz3jzVL64sskDhRNadAhwPdVsD14-&index=3)

- [<u>UNFPA-STGM Ortak Eğitimleri: Dijital Hikaye Anlatıcılığı</u>](https://www.youtube.com/watch?v=7onU-TaRtYw&list=PLNNUSz3jzVL64sskDhRNadAhwPdVsD14-&index=5)

- [<u>UNFPA-STGM Ortak Eğitimleri: Facebook İletişimi</u>](https://www.youtube.com/watch?v=iTG8fe3piiE&list=PLNNUSz3jzVL64sskDhRNadAhwPdVsD14-&index=2)

- [<u>UNFPA-STGM Ortak Eğitimleri: Instegram İletişimi</u>](https://www.youtube.com/watch?v=4YHPPi4Ql7I&list=PLNNUSz3jzVL64sskDhRNadAhwPdVsD14-&index=1)

- [<u>UNFPA-STGM Ortak Eğitimleri: Twitter</u>](https://www.youtube.com/watch?v=i7vudiyykT4&list=PLNNUSz3jzVL64sskDhRNadAhwPdVsD14-&index=7)

- [<u>UNFPA-STGM Ortak Eğitimleri: TikTok</u>](https://www.youtube.com/watch?v=hLuIQBI3djI&list=PLNNUSz3jzVL64sskDhRNadAhwPdVsD14-&index=8)

- [<u>UNFPA-STGM Ortak Eğitimleri: Youtube</u>](https://www.youtube.com/watch?v=2No5mZ4_lN4&list=PLNNUSz3jzVL64sskDhRNadAhwPdVsD14-&index=9)

- [<u>UNFPA-STGM Ortak Eğitimleri: Görsel Tasarım Araçları</u>](https://www.youtube.com/watch?v=TrhFuDrgThs&list=PLNNUSz3jzVL64sskDhRNadAhwPdVsD14-&index=10)

- [<u>UNFPA-STGM Ortak Eğitimleri: Dijitalde Savunuculuk Kampanyası</u>](https://www.youtube.com/watch?v=xRu6CeVUiGw&list=PLNNUSz3jzVL64sskDhRNadAhwPdVsD14-&index=11)

