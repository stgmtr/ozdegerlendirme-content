---
title: Gönüllülerle iş birliğine yönelik bazı uygulamalarımız var. Ama bunları bir plan ve sistematik içinde gerçekleştirmiyoruz.
question_id: 8
choice_id: 3
--- 
Örgütsel kapasitenin gelişmesinde ve kurumsallaşmada, stratejiler, yazılı politikalar ve prosedürler ile sistematik yaklaşım ve anlayış önem taşımaktadır. Gönüllülerle iş birliği ile ilgili stratejiler; benimsenmiş sistematik yaklaşımlar, politikalar ve programlarda bahsi geçen örgüt külliyatına ve kapasitesine dahildir. Geniş ve nitelikli bir gönüllü tabanı, bir STÖ’nün parasal olanaklarıyla belki de hiçbir zaman sahip olamayacağı bir insan kaynağına sahip olması demektir. Çalışanlar için olduğu gibi gönüllüler için de işin, görevin ve stratejik hedeflerin gerektirdiği, örgüt kültürüne, misyon ve vizyonuna uygun ve ihtiyaçlara göre önceden belirlenmiş, kişiye bağlı olmayan objektif kriterlerden oluşan bir gönüllü programı oluşturulmalıdır ve stratejik planın bir parçası veya eki olmalıdır. Yani, her STÖ kendi kültürüne ve yapısına uygun işe alım, görevlendirme ve gönüllülerle iş birliği süreçlerini tanımlamalıdır.

Oluşturulacak gönüllü programı önceden belirlenmiş gönüllü tanımı, kapsamı, ilkeleri, karşılıklı hak ve sorumluluklar, uygulama, koordinasyon, geri bildirim, değerlendirme vb. gibi temel kavram, adım ve süreçleri kapsar.

İşte bu strateji, politika, prosedürler ve gönüllü programının yazılı bir şekilde ve idari organlardan (yönetim kurulu gibi) onaylı olarak yürürlükte olması ile sistematik bir şekilde uygulanması, iyi planlanmış ve “karşılıklı” azami kazanımları içeren örgütsel bir yaklaşıma sahip olmanızı sağlar. Bu aynı zamanda örgütsel hafızanın devamlılığına da katkı sağlayacaktır.

Gönüllülerle başarılı bir şekilde ilişki kuran STÖ’ler, ihtiyaç duyulan beceriler ve deneyim konusunda net oldukları gibi, örgütsel düzeyde tüm çalışanları ve yönetim kurulunu gönüllülerle olan iş birliği çabalarına dahil ederler.

Gönüllülerle iş birliği ile ilgili daha fazla bilgi için STGM web sitesi Bilgi Merkezi sayfasında “[<u>Gönüllü Yönetimi</u>](https://www.stgm.org.tr/node/20247)” [başlığı altında bulunan kaynakları inceleyebilirsiniz.](https://www.stgm.org.tr/stok-ogrenim-platformunda)

Ayrıca STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) na kayıt olarak [<u>Büyüyen Örgütler</u>](https://www.stgm.org.tr/sivil-toplum-okulu-stok/buyuyen-orgutler) Derslerine katılabilirsiniz.

Bunlarla birlikte STGM-UNFPA Ortak Eğitimleri kapsamında STGM tarafından hazırlanan “[<u>Çalışanlar ve Gönüllüler</u>](https://www.youtube.com/watch?v=I_FEZm8FcKU&list=PLNNUSz3jzVL64sskDhRNadAhwPdVsD14-&index=4)" eğitim videosuna bakabilirsiniz.

İngilizce olan ve gönüllülerle işbirliği ile ilgili detaylı bilgiler kapsayan "[<u>501 Commons</u>](https://www.501commons.org/resources/tools-and-best-practices/volunteer-management)"ın sayfasını da incelemenizi tavsiye ederiz.

İstanbul Bilgi Üniversitesi Sivil Toplum Kuruluşları Eğitim ve Araştırma Birimi tarafından hazırlanan "[<u>Gönüllüler ile İşbirliği</u>](https://stk.bilgi.edu.tr/media/uploads/2015/01/31/GONULLU.pdf)" kitabını ve Sivil Toplum ve Medya Çalışmaları Derneği’nin “[<u>Sivil Toplumda Gönüllü Yönetimi Rehberi</u>](https://www.stgm.org.tr/sites/default/files/2022-09/stgelecegi-gonullulukrehberi-derya-kap.pdf)” isimli yayınını inceleyebilirsiniz.

