---
title: Yönetim Kuruluna her toplantı öncesi ayrıntılı gelir gider tablosunu sunarız.
question_id: 19
choice_id: 3
---
Evet, yılın farklı zamanlarında, çeşitli iç ve dış mercilere ya da projelerde öngörüldüğü gibi hibe sağlayıcılarına, süreleri ve içeriği belli özel raporlar hazırlanır; fakat bu raporları mali yönetim sistemi içinde düzenli raporlar olarak adlandırmayız. Yönetim Kuruluna toplantılar öncesi sunulan gelir gider tabloları genellikle o toplantı öncesi dönemi kapsar ve tam bir mali rapor değildir. Örneğin mali raporlarda gelecek dönem için bütçe tahminleri de yapılmaktadır. Bu tahminlerde STÖ’ler eğer bir fon sağlayıcıdan aldıkları fonla proje yürütüyorlarsa o fondan gelecek meblağları, üyelik aidatları, bağışlar ve eğer varsa iktisadi işletmesinden kazanılan gelirler gibi gelirleri raporlarken aynı zamanda yine bir proje içinde veya dışında kalan personel masrafları, vergiler, ofis kirası ve giderleri, yönetim kurulu huzur hakkı (eğer uygulanıyorsa) vb. birçok gider kalemini bu raporlarda belirtirler.

Örgütünüzün yapısına göre mali raporların, aylık, üç aylık, altı aylık, yıllık ve eğer yapılabiliyorsa 1-3 yıllık dönemler için yapılması önerilmektedir. Bu dönemlik gelir gider planlamaları ve tahminleri sayesinde STÖ’nüzün mali açıdan tüm resmini görüp kontrol altında tutarak gerekli önlemleri alıp, ilgili adımları atabilirsiniz.

Konuyla ilgili daha fazla bilgiye aşağıdaki kaynaklardan ulaşabilirsiniz;

- STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Plan Sever</u>](https://www.stgm.org.tr/sivil-toplum-okulu-stok/herkes-plan-sever)" dersleri,

- [<u>STÖ’ler için Finans. Avrupa Birliği Sivil Düşün Programı. Gülden Alkoçoğlu,</u>](https://www.stgm.org.tr/sites/default/files/2020-09/stoler-icin-finans-rehberi.pdf)

- [<u>STGM-UNFPA Ortak Eğitimleri. Finansal Kaynaklar Videosu</u>](https://www.youtube.com/watch?v=AVJMX6VQrC4&list=PLNNUSz3jzVL64sskDhRNadAhwPdVsD14-&index=6).

