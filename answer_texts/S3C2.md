---
title: Çevresel sürdürülebilirliği çalışmalarımızda olabildiğince dikkate almaya çalışıyoruz.
question_id: 3
choice_id: 2
---

Çevresel sürdürülebilirlik için örgüt olarak ofis yönetimi, seyahatler, toplantılar ve diğer organizasyonlar, sıfır atık yaklaşımı gibi başlıklar üzerine düşünebilir; bu konuları ve daha fazlasını kapsayan, tüm örgüt paydaşları tarafından benimsenen bir anlayış veya yazılı bir örgütsel politika oluşturabilirsiniz. Unutmayalım lütfen, yazılı ve tüm paydaşlar tarafından benimsenmiş esaslar, politikalar ve uygulamalar o örgütte veya organizasyonda kişilerin değişmesi durumunda veya yetkili mercilerdeki değişikliklerde bile bir kurum hafızası olarak kalacaktır. Aynı zamanda bu yazılı esaslar ve politikalar, örgütün; hem kamu hem de kendi hedef kitlesi, hak sahipleri, üyeleri, gönüllüleri, çalışanları ve tüm paydaşları nezdinde şeffaf ve hesap verebilir bir örgüt olmasını sağlayacaktır. Yazılı olmayan esas ve politikalar, her ne kadar uygulamada var olsa da örgütün tüm paydaşları, bağışçıları, fon sağlayıcıları ve kamu nezdinde yazılı olan esas ve politikaların etkisini yaratmamaktadır.

Bu testi tamamladıktan sonra ilk yönetim/yürütme kurulu toplantınızda bu konuyu gündeme getirebilir ve politikanın ilk taslak çalışmasını yapmak için sorumlu bir ekip oluşturabilirsiniz.

Bu konuda daha fazla bilgi için aşağıdaki kaynaklara göz atabilirsiniz:

- [<u>Doğa Korumaya Çevre Hakkından Bakmak Webinarı</u>](https://www.youtube.com/watch?v=QsX-pc2WE-o&list=PLNNUSz3jzVL7vWHXlq7KaCZ0TrQxxA3NJ&index=13&t=16s), STGM, Mart 2020

- [<u>STGM Çevresel Ana Akımlaştırma Stratejisi Rehberi</u>](https://www.stgm.org.tr/yayinlar/stgm-cevresel-ana-akimlastirma-stratejisi-rehberi)

- [<u>STOK Herkese Lazım Dersler 103</u>](https://www.stgm.org.tr/sivil-toplum-okulu-stok/103-hak-temelli-yaklasim-ana-akimlastirma)

- [<u>Sivil Toplum Kuruluşları ve Çevresel Sürdürülebilirlik</u>](https://www.researchgate.net/publication/277021137_SIVIL_TOPLUM_KURULUSLARI_VE_CEVRESEL_SURDURULEBILIRLIK), Müşerref Küçük ve S. Gül Güneş, Sosyal ve Beşeri Bilimler Dergisi, Cilt:5, No:2, 2013.

