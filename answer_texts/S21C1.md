---
title: Bu konuda yeterli bilgi ve tecrübeye sahip değiliz.
question_id: 21
choice_id: 1
---
Her proje, yaşanan sorunların sonucunda oluşan bir değişiklik ihtiyacıyla ortaya çıkar. Amaç ise sorunların sonucunda ortaya çıkan bu olumsuz durumu, sorunları yaşayan taraflar açısından iyileştirmek veya mümkünse sorunu ortadan kaldırmaktır. Elbette hepimiz, yaşadığımız, gördüğümüz, şahit olduğumuz ve değiştirmek veya iyileştirmek istediğimiz konu ve alanlarda proje geliştirebiliriz. Buradaki önemli nokta, projemizi bir sistematik içinde, değişime ve etkiye odaklı olarak kâğıda aktarabilmektir. En yalın haliyle proje geliştirme; projenin fikir aşamasından başlayarak tüm bileşenlerin dikkate alınmasıyla sorunun gerçekçi bir şekilde belirlenmesi ve arzu edilen değişimin genel hedefler, amaç, beklenen sonuçlar ve bu sonuçlara ulaşılmasını sağlayacak gerçekçi faaliyetlerin tanımlanması sürecidir. Yani “müdahale mantığı”nın ve “sonuçlar zinciri”nin oluşturulması gerekmektedir.

“Müdahale mantığı” projenin geliştirilmesi için en önemli adım ve başlangıç noktasıdır. Kısaca neyi başarmak istediğimizi (çıktılar, sonuçlar ve etki) ve başarmak istediğimiz noktaya nasıl ulaşmamız gerektiğini gösteren süreçtir. Daha geniş anlamda “müdahale mantığı” projenin;

- Uzun vadede katkı sağlayacağı değişimi,

- Doğrudan yaratacağı etkiyi,

- Değişimin kimleri içerdiğini,

- Ne şekilde, hangi kaynaklarla ve ne kadar sürede gerçekleşeceğini,

- Arka planında ne gibi varsayımlarda bulunulduğunu ve ne gibi risklerin öngörüldüğü ile birlikte yaratılacak etkinin ne şekilde ölçüleceğini ve değerlendirileceğini

ortaya koyan bir yol haritasıdır.

Fikirle başlayan sürecin başarılı projelere dönüşebilmesi için müdahale mantığının doğru kurulması gerekir. Doğru kurulmamış “müdahale mantığı” olan projeler uygulama esnasında da başarısız olur. Ayrıca unutulmaması gereken en önemli noktalardan biri de başarıyla geliştirilen projelerin faaliyet odaklı değil, sonuç ve etki, yani değişim odaklı olmalarıdır.

Fikirle başlayan sürecin başarılı projelere dönüşebilmesi genel olarak katılımcılık prensibiyle, sorunların ve çözüm fikrinin doğru analiz edildiği, kullanılacak kaynakların ve kapasitelerin ortaya çıkarıldığı gerçekçi bir planlamayı gerektirir. Başarılı proje öncelikle iyi bir hazırlık süreci gerektirir. Fikir aşamasından projenin tamamlanması ve hatta proje tamamlandıktan sonra aynı etkiyle devam edebilmesi, yani başarılı bir proje yönetimi için aşağıdaki unsurların bir arada olması gerekir:

- Sorun olan, yani değişiklik ihtiyacını ortaya çıkaran durumun detaylı analizinin yapılması,

- Sorunun tarafları arasında (paydaşlar) yapıcı bir koordinasyon sağlanması,

- Hedeflerin/stratejinin, belirlenen bölgenin sosyal, kültürel ve ekonomik gerçeklerine uygun olması,

- Hedeflerin net bir şekilde ifade edilmesi,

- Projeyi yürütecek kuruluşun yeterli düzeyde kurumsal kapasiteye sahip olması,

- Projede kullanılacak finansal ve fiziksel kaynaklar ile insan kaynaklarının doğru tespit edilmesi,

- Faaliyet planına uygun olarak gerekli finansal ve fiziksel kaynaklar ile insan kaynaklarının kullanılması,

- Proje kapsamına uygun olarak geliştirilen etkin bir izleme sistemiyle hedeflerinden sapmayan, ihtiyaca uygun olarak yeniden tasarlanabilecek “yaşayan projeler” yaklaşımının sağlanması.

Yukarıda sayılan tüm unsurların bir projeye tam olarak yansıyabilmesi için sistematik proje yönetim yaklaşımını, prensiplerini ve özellikle araçlarını (Mantıksal Çerçeve Matrisi vb.) kullanmak gerekir.

Hâlihazırda STÖ'nüz için bir stratejik plan geliştirmişseniz bu plandaki bir veya daha çok hedefi (veya alt hedef), bağlantılı oldukları faaliyetlerle birlikte kolayca bir projeye dönüştürebilirsiniz. İyi hazırlanmış bir stratejik plan, STÖ'nüzün plan vadesi içinde yaratmayı amaçladığı etkiyi, ulaşmak istediği hedefleri ve çıktıları, bunlara kimlerle, hangi faaliyetler yoluyla ve hangi kaynakları kullanarak ulaşmayı öngördüğünü, geniş odaklı bir müdahale mantığı çerçevesinde zaten ortaya koymuş olacaktır. Bu haliyle stratejik plan, aslında birbirini bütünleyen bir potansiyel projeler kümesi olarak düşünülebilir. Yapılması gereken, stratejik plan içindeki uygun proje fikirlerinin yukarıda açıklanan yaklaşımla daha ayrıntılı olarak ele alınarak tam anlamıyla bir proje yapısına kavuşturulması olacaktır.

Bu konuda ve AB projeleri özelinde raporlama ile ilgili daha fazla bilgi için, aşağıdaki kaynaklara göz atabilirsiniz;

- STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu)nda “[<u>Herkes Plan Sever</u>](https://www.stgm.org.tr/sivil-toplum-okulu-stok/herkes-plan-sever)” Dersleri

- [<u>UNFPA-STGM Ortak Eğitimleri: Proje Planlamasında Temel Kavramlar Videosu</u>](https://www.youtube.com/watch?v=Xv7WwCcU2o0&list=PLNNUSz3jzVL64sskDhRNadAhwPdVsD14-&index=5)

- [<u>UNFPA-STGM Ortak Eğitimleri: Proje Planlaması ve Yönetiminde Mantıksal Çerçeve Yaklaşımı ve Sonuç Odaklı Yönetim Videosu</u>](https://www.youtube.com/watch?v=QS6g61gWMkU&list=PLNNUSz3jzVL64sskDhRNadAhwPdVsD14-&index=6)

- [<u>UNFPA-STGM Ortak Eğitimleri: Proje Hazırlama Sürecinde Hibe Projeleri Teklif Çağrısının Başvuru Rehberlerinin Genel Özellikleri Videosu</u>](https://www.youtube.com/watch?v=9WKmGqDmbG8&list=PLNNUSz3jzVL64sskDhRNadAhwPdVsD14-&index=7)

- [<u>UNFPA-STGM Ortak Eğitimleri: Proje Hazırlama Sürecinde Başvuru Formu ve Bütçe Videosu</u>](https://www.youtube.com/watch?v=uV6m8z7q3Wc&list=PLNNUSz3jzVL64sskDhRNadAhwPdVsD14-&index=8)

- [<u>UNFPA-STGM Ortak Eğitimleri: Proje Uygulamasının Yönetimi için Temel Öneriler Videosu</u>](https://www.youtube.com/watch?v=z2CRJwUDJ_E&list=PLNNUSz3jzVL64sskDhRNadAhwPdVsD14-&index=9)

- [<u>Proje Döngüsü Yönetimi ve Mantıksal Çerçeve Yaklaşımı.</u>](https://www.stgm.org.tr/sites/default/files/2020-09/proje-dongusu-yonetimi-ve-mantiksal-cerceve-yaklasimi.pdf) Hazırlayan: Dr. Faruk Cengiz Tekindağ, STGM, 2015.

- [<u>AB ve Kalkınma Ajanslarına Yönelik Proje Hazırlama ve Bütçeleme Teknikleri.</u>](https://stk.bilgi.edu.tr/media/uploads/2020/08/26/PROJE%20YONETIMI%202016.pdf) Hazırlayan: Nurhan Yentürk, Yiğit Aksakoğlu, Alper Akyüz, 2016.

- [<u>Mantıksal Çerçeve Yaklaşımı Webinarı (Türkçe), STGM</u>](https://www.youtube.com/watch?v=-uIDB0l9NQ8&list=PLNNUSz3jzVL5i0Uzjn7FqAQN1N5sSlEpH&index=10).

- [<u>Logical Framework Approach (İngilizce Mantıksal Çerçeve Yaklaşımı ve Matrisi) Webinarı, STGM.</u>](https://www.youtube.com/watch?v=nR11kf85zSE&list=PLNNUSz3jzVL5i0Uzjn7FqAQN1N5sSlEpH&index=12)

- [<u>AB PRAG 2016 – Güncellenmiş Mantıksal Çerçeve Matrisi Tablosu İçin Bilgi Notu. STGM-TACSO</u>](https://www.stgm.org.tr/sites/default/files/2020-10/tacso-stgm-logframe-bilgi-notu_210317.pdf).

- [<u>AB Projelerinde Teknik Final Raporu Hazırlama Eğitimi Videosu, STGM</u>](https://www.youtube.com/watch?v=_ReR0r9KSbA&t=1s),

- [<u>AB Projelerinde Finansal Final Raporu Hazırlama Eğitimi Videosu, STGM</u>](https://www.youtube.com/watch?v=_ReR0r9KSbA&list=PLNNUSz3jzVL5i0Uzjn7FqAQN1N5sSlEpH&index=1).

- [<u>AB Projelerinde Teknik ve Finansal Ara Rapor Hazırlama Eğitimi Videosu, STGM</u>](https://www.youtube.com/watch?v=JzFij_k0IhA&list=PLNNUSz3jzVL5i0Uzjn7FqAQN1N5sSlEpH&index=4)

- [<u>AB Hibe Programları 100 Soru 100 Cevap</u>](https://www.stgm.org.tr/sites/default/files/2022-02/avrupa-birligi-hibe-programlari-100-soru-100-cevap_0_0.pdf), Hazırlayan: Yıldırım Gündüç.T.C. Dışişleri Bakanlığı Avrupa Birliği Başkanlığı, Ocak 2022

