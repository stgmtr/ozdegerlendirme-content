---
title: Bütçe planlaması yapamıyoruz, eldeki olanaklara ve ihtiyaçlara göre hareket ediyoruz.
question_id: 17
choice_id: 1
---
Mali yönetim ve mali yönetimin bir bileşeni olan bütçe yani en basit anlamıyla gelir ve gider planlamaları STÖ'ler için hayati önem taşımaktadır. Bütçenin kelime anlamı "belirli bir süre için tasarlanan gelir ve giderlerin tümü"dür. Gelir ve gider planlaması yani bütçenin oluşturulması finansal açıdan hem mevcut durumunuzu takip edip kontrol altında tutmanızı hem de gelecek dönem(ler)le ilgili mali verilerinize dayanarak kararlar almayı ve mümkün olduğu kadar olası tüm durumlara hazırlanmanızı sağlar. Bu sayede gelirleriniz ve gerçekleşen harcamalar karşılaştırılarak bir sonraki dönem için daha doğru ve isabetli planlama yapma imkânı elde edersiniz. Bu planlama, STÖ'nüzün kaynak geliştirme stratejilerini, planlarını, yöntemlerini ve faaliyetlerini besler ve destekler. Bununla birlikte etkin mali yönetim ve gelir gider planlamaları, STÖ’lerin şeffaflığına ve hesap verebilirliğine önemli ölçüde katkı sağlar. Güven, ilişkiyi sürdürmedeki en önemli etkendir. Bağışçılar/fon sağlayıcıları, hesap verebilen şeffaf kuruluşlara güven duyarlar.

Bütçe, örgütün stratejik ve faaliyet planlarıyla da bağlantılıdır ve finansal yönetim sisteminin temel taşıdır. Bütçe, harcamaların izlenmesinde önemli bir rol oynar. Gelir gider yani bütçe planlaması için kayıtlar, manuel veya bilgisayarlı bir sistem (veya her iki yöntemin bir kombinasyonu) kullanılarak yapılabilir.

Bu konuda STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Plan Sever 200</u>](https://www.stgm.org.tr/sivil-toplum-okulu-stok/herkes-plan-sever)" derslerini incelemenizi de tavsiye ederiz.

Ayrıca daha fazla bilgi için aşağıdaki kaynaklara bakabilirsiniz;

- [<u>STÖ’ler için Finans</u>](https://www.stgm.org.tr/sites/default/files/2020-09/stoler-icin-finans-rehberi.pdf). Avrupa Birliği Sivil Düşün Programı. Gülden Alkoçoğlu

- [<u>STGM-UNFPA Ortak Eğitimleri: Finansal Kaynaklar Videosu</u>](https://www.youtube.com/watch?v=AVJMX6VQrC4&list=PLNNUSz3jzVL64sskDhRNadAhwPdVsD14-&index=6)

