---
title: Engelli haklarını ve erişilebilirliği, çalışmalarımızda olabildiğince dikkate almaya çalışıyoruz.
question_id: 4
choice_id: 2
---

Engelli hakları ve erişilebilirlikle ilgili uygulamalarınızı yazılı politikalar haline getirerek bu anlayışınızın ve yaklaşımınızın kalıcı ve kurumsal olmasını sağlayabilirsiniz. Unutmayalım lütfen, yazılı ve tüm paydaşlar tarafından benimsenmiş esaslar, politikalar ve uygulamalar o örgütte veya organizasyonda kişilerin değişmesi veya yetkili mercilerdeki değişikliklerde bile bir kurum hafızası olarak kalacaktır. Aynı zamanda bu yazılı esaslar ve politikalar örgütün hem kamu hem de kendi hedef kitlesi, hak sahipleri, üyeleri, gönüllüleri, çalışanları ve tüm paydaşları nezdinde şeffaf ve hesap verebilir bir örgüt olmasını sağlayacaktır. Yazılı olmayan esas ve politikalar, her ne kadar uygulamada var olsa da örgütün tüm paydaşları, bağışçıları, fon sağlayıcıları ve kamu nezdinde yazılı esas ve politikaların etkisini yaratmamaktadır.

Bu çevrimiçi testi tamamladıktan sonra ilk yönetim/yürütme kurulu toplantısında bu konuyu gündeme getirebilir ve politikanın taslak çalışmasına başlamak için sorumlu bir ekip oluşturabilirsiniz.

Başlangıç için STGM’nin “[<u>STÖ'ler için Engelli Hakları Webinarı, 24 Ocak 2020</u>](https://www.youtube.com/watch?v=aw8Zbl3b580&list=PLNNUSz3jzVL7vWHXlq7KaCZ0TrQxxA3NJ&index=12&t=22s)” videosuna bakabilirsiniz.

Ayrıca STGM STOK Çevrimiçi Öğrenim Platformunda [<u>Herkese Lazım Dersler 103</u>](https://www.stgm.org.tr/sivil-toplum-okulu-stok/)’ü

incelemenizi tavsiye ederiz.

Daha ayrıntılı bilgiler için Türkiye Engelliler Konfederasyonunun [<u>Bilgi Bankası</u>](https://www.engellilerkonfederasyonu.org.tr/bilgi-bankasi/) isimli web sayfasına bakabilirsiniz.

