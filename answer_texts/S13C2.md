---
title: Kendimizce belirlediğimiz bazı hedefler var ve temel bir plan dahilinde bu hedefleri gerçekleştirmeye çalışıyoruz.
question_id: 13
choice_id: 2
---
Stratejik planlama, bulunulan noktadan varmak istenilen veya hayal edilen noktaya ulaşmak için ilerlenecek yolu tarif etmeye yardımcı olur. Örgütün amaçlarını, hedeflerini, bunlara ulaşılmasına yardımcı olacak faaliyetleri ve bütçeyi belirlemeyi de sağlar. Örgütün uzun vadeli, geleceğe dönük bakış açısını yansıtır ve ilgili tüm paydaşların bu yönde çaba harcamasına imkan tanır.

Basit de olsa belli hedeflerle ve bunlara yönelik faaliyet planlarıyla hareket etme, örgütlerin belli bir çerçeve içinde çalışmasını sağlar; ancak örgütün mevcut ve gelecekteki koşullarını göz önünde bulunduran ve tüm paydaşların beklentilerini yansıtan bir stratejik plan yapması, amaçlarını gerçekleştirmesini ve kaynaklarını bu yönde kullanmasını garanti altına alarak kolaylaştırır. Planlarınızı hazırlamaya başlamadan önce ilgili analizlerinizi (GZFT, PEST, Paydaş gibi) yapmanız daha doğru hedefler ve stratejiler belirlemenizi sağlar. Bu hedefler ve stratejiler doğrultusunda belirleyeceğiniz faaliyet planı ve bütçe sayesinde günlük çalışmalarınızla geleceğiniz arasındaki bağlantıyı da kurmak mümkün olur. Bugün yaptığınız her faaliyet gelecekteki hedefinize sizi bir adım daha yaklaştırır. Plan kapsamındaki faaliyetlerin ve bütçenin gerçekleşme durumunu, hedeflere yaklaşma/ulaşma düzeyini, kısaca planın uygulanma başarısını / performansını düzenli (birkaç aylık ve/veya yıllık) olarak takip etmek ve raporlamak, yıllık gözden geçirme ve iyileştirmeler yapma sürecine katkı sunar.

STGM'nin [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu)ndaki "[<u>Herkes Plan Sever</u>](https://www.stgm.org.tr/sivil-toplum-okulu-stok/herkes-plan-sever)" dersleri size yardımcı olabilir.

Ayrıca stratejik planlama ile ilgili daha detaylı bilgiler için aşağıdaki kaynakları da inceleyebilirsiniz;

- [<u>STK Yönetimi: Örgütsel Gelişim Analizi için Uygulama Araçları</u>](https://www.stgm.org.tr/sites/default/files/2020-09/stk-yonetimi.pdf). TACSO,2011

- [<u>Sivil Toplum Örgütleri için Yönetişim Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-yonetisim-rehberi.pdf). Hazırlayan Gürcan Banger. STGM, Ankara 2011.

- [<u>Sivil Toplum Kuruluşları (STK) Yönetimi Bölüm 2</u>](https://www.gapcatom.org/wp-content/uploads/2014/09/STK_Yonetimi_Bolum_2.pdf). Türkiye’nin Az Gelişmiş Bölgelerindeki (Güneydoğu Anadolu, Doğu Anadolu ve Doğu Karadeniz Bölgeleri) Kadın ve Kadın STK’larının Güçlendirilmesi Projesi. Hazırlayan: Çiğdem Arşıray. 2012

- [<u>STGM-UNFPA Ortak Eğitimleri Videoları: Stratejik Planlama</u>](https://www.youtube.com/watch?v=d9HtUrsxLz8&list=PLNNUSz3jzVL64sskDhRNadAhwPdVsD14-&index=3), Temmuz 2021

- [<u>STGM-UNFPA Ortak Eğitimleri Videoları: Yönetişim</u>](https://www.youtube.com/watch?v=qWrC-fa4PhE&list=PLNNUSz3jzVL64sskDhRNadAhwPdVsD14-&index=30), Temmuz 2021

