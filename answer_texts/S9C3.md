---
title: Ortaklık ve iş birliğine yönelik bazı uygulamalarımız oldu; ancak devamlılığını sağlayamadık.
question_id: 9
choice_id: 3
---
STÖ’lerin iş birlikleri veya ortaklıkların sürdürebilirliği ile ilgili yaşadığı sorunlardan biri de “niyet” ve o niyeti “gerçekleştirme” veya “ortaya koyabilme” becerisi ve yetkinliğidir. Bir de bunun üstüne bu iş birlikleri veya ortaklıkların genellikle öngörülmesi zor, siyasi veya ekonomik kırılganlık içeren ortamlarda, yüksek seviyede esneklik, adaptasyon ve direnç gerektiren bir atmosferde gerçekleştiğini göz önünde bulundurursak dünya üzerinde birçok STÖ sürdürülebilir iş birlikleri oluşturmak konusunda zorluk çekmektedir; ancak iş birlikleri ve ortaklıkların, STÖ’lerin çalışmalarındaki etkiyi artırdığı, yeni deneyimler ve bilgiler kazandırarak, örgütsel gelişimlerine de katkı sağladığı anlaşıldığında sürdürülebilirlik için bir strateji geliştirme ihtiyacı ortaya çıkar. Ortaklıkların ve iş birliklerinin sürdürülebilir hale getirilebilmesi için önemli adımlar;

- Ortak amaç ve hedefler üzerine çalışma isteğinin devamı,

- Birbirine saygının devamı,

- İlişkilere ve grup dinamiklerine önem verilmesi,

- Ortaklığın veya iş birliğinin etkin ve karşılıklı faydaya dayalı bir şekilde organize edilmesi,

- Anlamlı ve etkili bir sürece birlikte odaklanılması,

- Ortak ve karşılıklı öğrenmenin desteklenmesi

olarak sıralanabilir.

Ayrıca devamlılık arz eden ortaklık ve iş birliklerinde güncellenen veya büyütülen hedefler, amaçlar ve çabalarla birlikte, bu kapsamda yeniden gözden geçirilen yaklaşım ve bu yeni yaklaşım üzerine anlaşma da önemli rol oynar. Üst düzeyde etkin koordinasyon sağlanmasının, iş birlikleri veya ortaklıkların sürdürülebilirliğine katkı sağladığı da gözlemlenmiştir.

Örgütünüzle benzer konularda ve çalışma alanlarında faaliyet gösteren diğer örgütleri merak ediyorsanız;

- Türkiye’deki dernekler için, T.C. İçişleri Bakanlığı, [<u>Sivil Toplumla İlişkiler Genel Müdürlüğü veri tabanına</u>](https://www.siviltoplum.gov.tr/illere-ve-faaliyet-alanlarina-gore-dernekler),

- Vakıflar için ise T.C. Kültür ve Turizm Bakanlığı [<u>Vakıflar Genel Müdürlüğü veri tabanına</u>](https://www.vgm.gov.tr/vakif-sorgulama/vakif-sorgulama?Page=1) bakabilirsiniz.

Yine STÖ’lerin benzer konularda örgütlenmiş olan sivil ağlardan haberdar olması için hazırladığımız ve Avrupa ve dünyadan ağlar ve platformları yedi tematik başlıkta derlediğimiz “STGM Ağlar-Platformlar Veri tabanı”nın da yer aldığı STGM web sitesinde Bilgi Merkezi altında "[<u>İşbirliği ve Ortaklık Kurmak İçin Araçlar</u>](https://www.stgm.org.tr/isbirligi-ortaklik-kurmak-icin-araclar-0)" sayfasını inceleyebilirsiniz

Aşağıdaki kaynaklar da konu ile ilgili daha detaylı bilgiler içermektedir;

- [<u>STGM STOK Çevrimiçi Öğrenim Platformu</u>](https://www.stgm.org.tr/stok-ogrenim-platformu)

- [<u>STGM-UNFPA Ortak Eğitimleri - İşbirlikleri ve Ortaklıklar Videosu</u>](https://www.youtube.com/watch?v=vZc6WzitV-g&list=PLNNUSz3jzVL64sskDhRNadAhwPdVsD14-&index=5) 2021

- [<u>Sivil Toplum Aktörleri Arasında İşbirliği: Yerel STÖ, Ağ / Platform / İnisiyatif ve Aktivistler İçin Pratik Bir Rehber</u>](https://www.stgm.org.tr/sites/default/files/2020-09/sivil-toplum-aktorleri-arasinda-isbirligi-yerel-sto-ag-platform-inisiyatif-ve-aktivistler-icin-pratik-bir-rehber.pdf). Yazan: Ayça Bulut Bican, Sivil Düşün AB Programı. Aralık 2019

- [<u>A Practical Guide to Partnership (</u>](https://www.stgm.org.tr/sites/default/files/2020-10/a-practical-guide-to-partnership-balkan-civil-society-development-network-5d6299456a699_0.pdf)Ortaklık İçin Pratik Bir Rehber). Yazar: Floriana Nappini, Balkan Civil Society Development Network and ECAS. Skopje (Üsküp) 2006 (İngilizce)

- [<u>Seti Networking and Relationship Building for CSOs Course Toolkit</u>](https://www.stgm.org.tr/sites/default/files/2020-10/networking-and-relationship-building-for-csos_0_0.pdf) (STÖ'ler için Ağ Kurma ve Ortaklık Geliştirme Kursu Araç Seti). Hazırlayan Indrani Sigamany. INTRAC, 2007 (İngilizce)

