---
title: Kapımız herkese açık! Bizi duyan herkes gelip gönüllümüz olabilir VEYA Gönüllüler kapımızı çalıyor; fakat biz henüz hazır değiliz.
question_id: 8
choice_id: 2
---
[Bir örgüt için gönüllüler, o örgütün maddi manevi tüm öz kaynakları gibi önemli bir güçtür. Geniş ve nitelikli bir gönüllü tabanı,](https://stk.bilgi.edu.tr/media/uploads/2015/01/31/GONULLU.pdf) [bir örgütün insan kaynağını genişletmesi anlamına gelir.](https://stk.bilgi.edu.tr/media/uploads/2015/01/31/GONULLU.pdf)

STÖ’ler için gönüllü gücüne sahip olmak önemli bir beceridir. Bu beceri bir örgütü gerçekten sivil ve toplumsal kılar. Çalışanlar için olduğu gibi gönüllüler için de işin, görevin ve stratejik hedeflerin gerektirdiği, örgüt kültürüne, misyon ve vizyonuna uygun ve ihtiyaçlara göre önceden belirlenmiş, kişiye bağlı olmayan objektif kriterlerden oluşan bir gönüllü programı oluşturulmalıdır ve stratejik planın içinde yer almalıdır. Yani, her STÖ kendi kültürüne ve yapısına uygun, görevlendirme ve gönüllülerle iş birliği süreçlerini tanımlamalıdır.

[Gönüllülerle iş birliği programı çeşitli süreçlerden oluşmaktadır. Bu süreçler, gönüllü çerçevesinin oluşturulması için ihtiyaç analizi yapılması, stratejiler belirlenmesi, politikalar oluşturulması,](https://stk.bilgi.edu.tr/media/uploads/2015/01/31/GONULLU.pdf) gönüllü faaliyet tanımlarının ve gönüllü ilkelerinin belirlenmesi, gönüllü çağrısı ve oryantasyonun hazırlanması, geri bildirim, değerlendirme vb. gibi birçok adımı kapsar.

Bu süreçler ve adımlar net bir şekilde tanımlanmazsa gönüllülerden beklenilen katkı tam anlamıyla alınamayabilir. Unutulmaması gereken en önemli noktalardan biri de gönüllülük sürecinin iki taraflı yönüdür. Yani; gönüllülüğün STÖ’lere sağladığı büyük katkının yanı sıra, bu sürecin gönüllü bireylere de katkıları vardır. İşte bu noktalar göz önüne alındığında planlama ve süreç yönetimi örgütler için önem kazanır ve [karşılıklı haklar ve sorumlulukları şeffaf bir şekilde belirler.](https://stk.bilgi.edu.tr/media/uploads/2015/01/31/GONULLU.pdf) Yani açıkça söylemek gerekirse; “kim olursan ol gel- sana bir iş buluruz nasıl olsa- gönüllü olarak verilen her işi yap- bize yardımcı ol” gibi bir yaklaşım ne gönüllüye ne de STÖ’lere arzu edilen “karşılıklı” katkı ve kazanımı sağlar.

Planlama ve süreç yönetiminde göz önüne alınması gereken temel adımlardan bazıları aşağıdaki gibidir:

- Örgütünüze uygun ve özgün gönüllü tanımının yapılması,

- İhtiyacın doğru tanımlanması,

- Doğru mecralarda gönüllülere ulaşılması,

- Planlama ve süreç yönetiminin yapılması,

- Karşılıklı geri bildirim ve değerlendirme mekanizmalarının kurulup etkin bir şekilde işletilmesi.

Gönüllülerle iş birliği ile ilgili daha fazla bilgi için STGM web sitesi Bilgi Merkezi sayfasında “[<u>Gönüllü Yönetimi</u>](https://www.stgm.org.tr/node/20247)” [başlığı altında bulunan kaynakları inceleyebilirsiniz.](https://www.stgm.org.tr/stok-ogrenim-platformunda)

Ayrıca STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) na kayıt olarak [<u>Büyüyen Örgütler</u>](https://www.stgm.org.tr/sivil-toplum-okulu-stok/buyuyen-orgutler) Derslerine katılabilirsiniz.

Bunlarla birlikte STGM-UNFPA Ortak Eğitimleri kapsamında STGM tarafından hazırlanan “[<u>Çalışanlar ve Gönüllüler</u>](https://www.youtube.com/watch?v=I_FEZm8FcKU&list=PLNNUSz3jzVL64sskDhRNadAhwPdVsD14-&index=4)" eğitim videosuna bakabilirsiniz.

İngilizce olan ve gönüllülerle işbirliği ile ilgili detaylı bilgiler kapsayan "[<u>501 Commons</u>](https://www.501commons.org/resources/tools-and-best-practices/volunteer-management)"ın sayfasını da incelemenizi tavsiye ederiz.

İstanbul Bilgi Üniversitesi Sivil Toplum Kuruluşları Eğitim ve Araştırma Birimi tarafından hazırlanan "[<u>Gönüllüler ile İşbirliği</u>](https://stk.bilgi.edu.tr/media/uploads/2015/01/31/GONULLU.pdf)" kitabını ve Sivil Toplum ve Medya Çalışmaları Derneği’nin “[<u>Sivil Toplumda Gönüllü Yönetimi Rehberi</u>](https://www.stgm.org.tr/sites/default/files/2022-09/stgelecegi-gonullulukrehberi-derya-kap.pdf)” isimli yayınını inceleyebilirsiniz.

