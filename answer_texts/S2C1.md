---
title: Toplumsal cinsiyet eşitliği konusunda bir yaklaşımımız yok.
question_id: 2
choice_id: 1
---
Türkiye’de STÖ’lerin çalışma alanları büyük bir çeşitlilik gösteriyor ve bu kuruluşların hatırı sayılır bir kısmını da kadın örgütleri oluşturuyor. Dolayısıyla cinsiyet eşitliğinin kadın örgütlerinin sorunu olduğu düşünülebilir; ancak cinsiyete ve cinsel yönelime dayalı ayrımcılık ve eşitsizlik, yalnızca kadınların ve kadın örgütlerinin değil, bütün toplumun sorunu olarak ele alınmalıdır. Aynı zamanda, hiçbir toplumsal sorun yoktur ki cinsiyeti hesaba katmadan doğru biçimde tanımlanabilsin.

Birleşmiş Milletler (BM) “toplumsal cinsiyet eşitliğinin sağlanmasını küresel bir öncelik” olarak görmektedir. Aynı zamanda BM’nin ortaya koyduğu Sürdürülebilir Kalkınma Hedefleri’nden biri de “Toplumsal Cinsiyet Eşitliği”dir. Toplumsal cinsiyet kavramı, geniş açılımları olan, oldukça kapsamlı bir kavramdır. Bu nedenle, toplumsal cinsiyete duyarlı çalışmalar dediğimizde kastedilen sadece “kadınları da dahil etmek” değildir ve bu çalışmalarda farklı cinsel yönelimlerin hesaba katılması, bunlara yönelik ayrımcı tutumlardan kaçınılması önem arz etmektedir. Bu noktada, toplumda bir dönüşüm yaratmayı hedefleyen her türlü girişimin, (STÖ’nüzün misyonu, vizyonu, paydaşları, aktiviteleri, faaliyetleri, planlar, politikalar, programlar, bütçe, projeler vb.) toplumsal cinsiyet eşitliğini dikkate alarak, hesaba katması ve bu konuda politikalar ve uygulamalar geliştirmesi gerekmektedir. Bu çevrimiçi testi tamamladıktan sonra ilk yönetim/yürütme kurulu toplantınızda bu konuyu gündeme getirebilir, anlayış ve politikanın ilk taslak çalışmasını hazırlamak için sorumlu bir ekip oluşturabilirsiniz.

Bu konuda daha fazla bilgi için aşağıdaki kaynaklara göz atabilirsiniz;

- [<u>STOK Herkese Lazım Dersler 103</u>](https://www.stgm.org.tr/sivil-toplum-okulu-stok/103-hak-temelli-yaklasim-ana-akimlastirma)

- [<u>Toplumsal Cinsiyet Eşitliği Webinarı</u>](https://www.youtube.com/watch?v=OIayUA2roIQ&list=PLNNUSz3jzVL7vWHXlq7KaCZ0TrQxxA3NJ&index=8&t=5s), STGM, 28 Şubat 2018

- [<u>UNFPA-STGM ORTAK EĞİTİMLERİ: Kavramlar, Önem, İlişki Videosu</u>](https://youtu.be/QTu5GCWAV88)

- [<u>UNFPA-STGM ORTAK EĞİTİMLERİ: Çocuk Yaşta Erken ve Zorla Evliliklerin Toplumsal Cinsiyet, İnsani Kriz Durumları ve İnsan Ticareti ile İlişkisi Videosu</u>](https://youtu.be/vvmgW2ONyZs)

- [<u>UNFPA-STGM ORTAK EĞİTİMLERİ: Yaygınlık ve Argümanlar Videosu</u>](https://youtu.be/NdcYRDHTZhA)

- [<u>UNFPA-STGM ORTAK EĞİTİMLERİ: Önleme Videosu</u>](https://youtu.be/wuvJWrh0G6Q)

- [<u>STÖ'ler için LGBTİ+ Hakları Temelli Yaklaşım Webinarı</u>](https://www.youtube.com/watch?v=dY1NPt8a98w&list=PLNNUSz3jzVL7vWHXlq7KaCZ0TrQxxA3NJ&index=10&t=448s), STGM, 25 Nisan 2019

- [<u>Sivil Toplum Kuruluşları için Toplumsal Cinsiyet Rehberi.</u>](https://www.stgm.org.tr/yayinlar/sivil-toplum-kuruluslari-icin-toplumsal-cinsiyet-rehberi) Aksu Bora, STGM, Mayıs 2018

- [<u>Toplumsal Cinsiyet Eşitliği: Hesaba Katabiliyor muyuz?</u>](https://www.stgm.org.tr/yayinlar/toplumsal-cinsiyet-esitligi-hesaba-katabiliyor-muyuz) İlknur Üstün. STGM, Temmuz 2011

Toplumsal cinsiyet eşitliği politikası örneği için Hayata Destek-İnsani Yardım Derneğinin “[<u>Hayata Destek Toplumsal Cinsiyet Eşitliği Politikası</u>](https://www.hayatadestek.org/wp-content/uploads/2021/12/toplumsal-cinsiyet-tc-politikasi.pdf)" na bakabilirsiniz.

