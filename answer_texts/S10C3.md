---
title: Yürüttüğümüz savunuculuk çalışmalarıyla kamu idaresinin politikalarını değiştirmeye çalışıyoruz.
question_id: 10
choice_id: 3
---
Sorunların çözümüne yönelik hak temelli kamu politikalarının geliştirilmesinde, korunmasında ve topluma yönelik hizmetlerin etkin sunumunda kamu kurumları, yerel yönetimler ve sivil toplum arasındaki iş birliği vazgeçilmezdir. STÖ’lerin ihtiyaçlara cevap veren yerel, bölgesel ve ulusal politika ve yasaların hazırlanması ile yerel, bölgesel ve ulusal hizmetlerin hak temelli ve daha etkin bir şekilde gerçekleştirilmesini izlemeleri aynı zamanda kamu kurumlarının ve yerel yönetimlerin kendi performansının güçlenmesine de yol açmaktadır. Kamu otoriteleriyle yerel, bölgesel ve ulusal düzeyde, farklı model ve mekanizmalar içerisinde katılım ve iş birliği olanakları mümkündür. Çeşitli seviyelerdeki iş birliklerine örnek olarak;

- Stratejik plan, eylem planı ve politika belgelerinin hazırlanması,

- Yasa, yönetmelik ve yönergelerin oluşturulması, değiştirilmesi, düzenlenmesi,

- Kamu hizmetlerinin tasarlanması,

- Plan ve bütçelerin hazırlanması ve izlenmesi,

- Kamu tarafından temin edilen hibe, teşvik ve fonların dağıtılması,

- Kurul ve komisyonların içerisinde yer alınması,

- İstişare (danışma) organlarında bulunulması,

- Yasa, politika ve hizmetlerin izlenmesi ve denetlenmesi

verilebilir. Bununla birlikte, bahsi geçen iş birlikleri STÖ’lerin ve kamu sektörü ile yerel yönetim temsilcilerinin karşılıklı görüş alışverişinde bulunmasına, birbirlerinin çalışma dinamiklerini anlamasına yardımcı olurken hem yerel hem de ulusal düzeyde ileriye dönük daha etkin sonuçlar elde edilmesine imkân tanıyacaktır. İş birliklerindeki süreklilik ise hem sivil toplum hem de kamu ve yerel yönetimler için öğrenme ve gelişme fırsatlarını daimi kılarak uzun vadede toplumların güçlenmesine katkı sağlayacaktır. Sivil topluma kamunun ve yerel yönetimlerin iş birliklerini sürdürme yaklaşımına sahip olmasını veya en üst seviyede iş birliğini devam ettirmesini beklemeden diyalog veya danışma seviyelerinde proaktif bir şekilde yetkili mercilerle iletişimi sürdürerek gerekli savunuculuk faaliyetlerini gerçekleştirmeleri önerilir. Ayrıca uyumluluk ve hesap verilebilirlik için uygulamaları izlemek ve bu uygulamalarla ilgili geri bildirimleri kamu ve yerel yönetimlere taşımak da iş birliklerindeki sürekliliğin kapılarını açacaktır.

İlgilenirseniz, [<u>STGM STOK Öğrenme Platformu</u>](https://www.stgm.org.tr/stok-ogrenme-platformu)ndaki "[<u>104-İletişim Temelli Katılım ve Savunuculuk</u>](https://www.stgm.org.tr/sivil-toplum-okulu-stok/104-iletisim-temelli-katilim-savunuculuk)" ile "[<u>500-Savunucu Örgütler</u>](https://www.stgm.org.tr/sivil-toplum-okulu-stok/savunucu-orgutler)" derslerine bakabillirsiniz.

Daha fazla bilgi için ise

[<u>“Kamu-STK İşbirliğini Nasıl Kurabilirsiniz, Sivil Toplum Sektörü</u>](https://siviltoplumsektoru.org/wp-content/uploads/2020/05/Kamu-STK-%C4%B0%C5%9F-Birli%C4%9Fi.pdf)”, “[<u>Code of Good Practice for Civil Participation in the Decision Making Process, Council of Europe / Karar Alma Süreçlerine Sivil Katılımda İyi Uygulama İlkeleri, Avrupa Konsey</u>](https://rm.coe.int/code-of-good-practice-civil-participation-revised-301019-en/168098b0e2)i”

veya

“[<u>Sivil Toplum Kuruluşlarının Karar Alma Mekanizmalarına Katılımı: Yerel Yönetimlerde Kaliteli ve Anlamlı Bir Katılım için Uygulama Rehberi</u>](https://www.tusev.org.tr/usrfiles/images/Katilim2020.pdf), Yazan: Burcu Özüpak Güleç. TÜSEV, 2020” yi inceleyebilirsiniz

