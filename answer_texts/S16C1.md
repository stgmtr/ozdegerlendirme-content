---
title: Herhangi bir sosyal medya hesabımız yok.
question_id: 16
choice_id: 1
---
​​Biraz ‘’sosyal medya nedir ve STÖ'ler için ne ifade eder’’ konusuna bakacak olursak; en yalın tanımıyla sosyal medya, dijital içeriklerin kullanıcı merkezli bir şekilde üretilmesi ve geliştirilmesine olanak sağlayan internet tabanlı uygulamalar bütünüdür. Sosyal medya, sosyal hareketliliği sağlamada ve hedeflerinize ulaşmak için farkındalık yaratmada önemli bir role sahiptir. Sosyal medya, sosyal değişim için iletişimde yeni bir paradigma olarak değerlendirilmektedir. Misyonunuz, vizyonunuz ve faaliyetlerinizle ilgili kavramları ana akımlaştırmak için bir araç olan sosyal medya yönetiminin ilk adımı, her iletişim aracında olduğu gibi hedeflerinizi belirlemektir. Popüler sosyal medya platformları Facebook, Instagram, Twitter ve TikTok’tur. Bununla birlikte genellikle iş profesyonellerinin kullandığı Linkedin ve çoğunlukla tasarım, el işi, kendin yap tarzı tasarım ürünleri ile ilgili olanların kullandığı Pinterest de dünya çapında bilinen ve kullanılan sosyal medya platformlarıdır; ancak örneğin YouTube gibi ya da ülkemizdeki ekşi sözlük gibi yine kullanıcı içeriklerinden oluşan web siteleri de sosyal medya olarak kabul edilmektedir. Bu çerçevede büyüklü küçüklü yüzlerce sosyal medya sitesinden bahsetmek mümkündür. Sivil toplum örgütleri için sosyal medya; diyalog başlatmak, insanları bir konu hakkında motive etmek, cesaretlendirmek, topluluk oluşturmak ve ağ kurmak için kullanılan çevrim içi araçlardan oluşur. Hedeflerinizin yanı sıra hedef gruplarınız da sosyal medya planınız için önemli bir unsurdur. Hedeflerinize ve hedef kitlenize uygun içerik geliştirmek, sosyal medya başarısının temelinde yatan etkileşimi artırmak için önemlidir. İçerik seçimleriniz, kullanacağınız sosyal medya hesaplarının özelliklerine göre belirlenmelidir.

Daha detaylı bilgi edinmek isterseniz STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu) "[<u>Herkes Dijital Sever 300</u>](https://www.stgm.org.tr/sivil-toplum-okulu-stok/herkes-dijital-sever)" derslerine kayıt olmanızı tavsiye ederiz.

Ayrıca STGM'nin “[<u>STÖ’ler için Sosyal Medya İpuçları Webinarı</u>](https://www.youtube.com/watch?v=Z9XRjO273ws)” videosuna da bakabilir veya “[<u>Web ve Sosyal Medya Yönetimi</u>](https://www.stgm.org.tr/sites/default/files/2020-09/web-ve-sosyal-medya-yonetimi-rehberi.pdf), Emrah Güler, Özgür Fırat Yumuşak” dokümanını inceleyebilirsiniz.

Bununla birlikte UNFPA-STGM Ortak Eğitimleri kapsamında hazırlanan aşağıdaki videolar da size yardımcı olacaktır;

- [<u>UNFPA-STGM Ortak Eğitimleri: Sosyal Medyaya Giriş</u>](https://www.youtube.com/watch?v=yOQZuMGcO7k&list=PLNNUSz3jzVL64sskDhRNadAhwPdVsD14-&index=4)

- [<u>UNFPA-STGM Ortak Eğitimleri: Dijital İçerik</u>](https://www.youtube.com/watch?v=9tcrcTHhSgA&list=PLNNUSz3jzVL64sskDhRNadAhwPdVsD14-&index=3)

- [<u>UNFPA-STGM Ortak Eğitimleri: Dijital Hikaye Anlatıcılığı</u>](https://www.youtube.com/watch?v=7onU-TaRtYw&list=PLNNUSz3jzVL64sskDhRNadAhwPdVsD14-&index=5)

- [<u>UNFPA-STGM Ortak Eğitimleri: Facebook İletişimi</u>](https://www.youtube.com/watch?v=iTG8fe3piiE&list=PLNNUSz3jzVL64sskDhRNadAhwPdVsD14-&index=2)

- [<u>UNFPA-STGM Ortak Eğitimleri: Instegram İletişimi</u>](https://www.youtube.com/watch?v=4YHPPi4Ql7I&list=PLNNUSz3jzVL64sskDhRNadAhwPdVsD14-&index=1)

- [<u>UNFPA-STGM Ortak Eğitimleri: Twitter</u>](https://www.youtube.com/watch?v=i7vudiyykT4&list=PLNNUSz3jzVL64sskDhRNadAhwPdVsD14-&index=7)

- [<u>UNFPA-STGM Ortak Eğitimleri: TikTok</u>](https://www.youtube.com/watch?v=hLuIQBI3djI&list=PLNNUSz3jzVL64sskDhRNadAhwPdVsD14-&index=8)

- [<u>UNFPA-STGM Ortak Eğitimleri: Youtube</u>](https://www.youtube.com/watch?v=2No5mZ4_lN4&list=PLNNUSz3jzVL64sskDhRNadAhwPdVsD14-&index=9)

- [<u>UNFPA-STGM Ortak Eğitimleri: Görsel Tasarım Araçları</u>](https://www.youtube.com/watch?v=TrhFuDrgThs&list=PLNNUSz3jzVL64sskDhRNadAhwPdVsD14-&index=10)

- [<u>UNFPA-STGM Ortak Eğitimleri: Dijitalde Savunuculuk Kampanyası</u>](https://www.youtube.com/watch?v=xRu6CeVUiGw&list=PLNNUSz3jzVL64sskDhRNadAhwPdVsD14-&index=11)

