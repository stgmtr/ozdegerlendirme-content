---
title: Özel olarak böyle bir çalışma yürütmüyoruz, kendi olanaklarımızla ilerliyoruz.
question_id: 20
choice_id: 1
---
Sürdürülebilirliği sağlamak, dünyanın her yerindeki STÖ’lerin ihtiyacıdır. Bu noktada sürdürülebilirliği sağlamak için kaynak geliştirme devreye girer. STÖ’ler açısından kaynaklar çok geniş bir perspektifte ele alınabilir. Gönüllü ve çalışanlar STÖ’ler açısından verilen emek ve bilgi açısından önemli kaynaklardır. Ortakların ve iş birliklerinin yarattığı potansiyeller de bir STÖ açısından kaynaktır. Finansal kaynaklara ek olarak sahip olunan altyapı, ekipmanlar, bilgi ve teknoloji de doğru ve verimli yönetilmesi beklenen STÖ kaynaklarıdır. Dolayısıyla STÖ’ler kaynakları sadece para bağlamında ele almayıp daha geniş bir çerçevede planlar ve yönetir.

Aynı zamanda bir gerçek vardır. Finansal sürdürülebilirliği sağlayan bir STÖ, misyon ve vizyonunu yerine getirebilecek mali kaynakları bularak öngörülebilir bir sermaye akışını oluşturabilen bir kuruluştur. Finansal sürdürülebilirlik, sistematik ve düzenli mali yönetim ile açık politikalar ve doğru uygulanmış iyi bir planın sonucudur. Uygulama, ciddi bir hazırlık, yaratıcılıklarını ortaya koyabilecek insanlardan oluşan bir takım ile bunları destekleyen sistem ve teknoloji altyapısına dayanır. Para ve zaman harcamadan bunların hiçbirine ulaşmak mümkün değildir. Sürdürülebilir kaynak geliştirmenin, tam zamanlı bir faaliyet olarak uygulanması gerekmektedir. Özellikle finansal sürdürülebilirlik konusunda kuruluşunuzun bütçe döneminin bitmesinden belli bir süre önce (hiç değilse en az 6 ay önce), yönetim kurulunuzun kaynak geliştirme komitesiyle (eğer varsa, yoksa uygun üyelerle böyle bir komitenin oluşturulması önerilir) birlikte oturup gelecek bütçe dönemi için bir kaynak geliştirme planı oluşturmak üzere çalışmalısınız. Bunun için de öncelikle etkin bir mali yönetim anlayışı uygulamanız gerekir. Doğru ve düzenli bütçe planlaması ile gelir gider planlaması ve nakit akışının (borç ve alacak dahil olmak üzere) sistematik bir şekilde takip edilmesi tavsiye edilir. Bir kaynak geliştirme planı, belirtilen yılda ne kadar bağış toplamayı hedeflediğinizi, fonların nereden geleceğini (mesela hangi proje çağrılarına başvuru yapılacağı), o parayı toplamak için hangi teknikleri kullanıp hangi aktiviteleri düzenleyeceğinizi, ne tür bir organizasyona gerek duyduğunuzu ve istenen hedeflere ulaşmak için ne kadar harcamayı düşündüğünüzü ortaya koyar. Şunu da unutmamak gerekir, çoğu STÖ’nün para toplayamamasının sebebi, bir planlarının ve kaynak geliştirme ile ilgilenen yetkililerinin olmamasıdır. Kaynak geliştirme, yoğun insan emeği ve zaman gerektiren bir girişimdir. Zaman ve insan kaynağına gerektiği kadar yatırım yaptığınızdan emin olun.

Kaynak geliştirme ve finansal sürdürülebilirlik için daha fazla bilgiye ve kaynak geliştirme ile ilgili iyi uygulama örneklerine aşağıdaki kaynaklardan ulaşabilirsiniz;

- STGM [<u>STOK Çevrimiçi Öğrenme Platformu</u>](https://www.stgm.org.tr/stok-ogrenme-platformu)nda “[<u>Büyüyen Örgütler - Kaynak Geliştirme 403</u>](https://www.stgm.org.tr/sivil-toplum-okulu-stok/buyuyen-orgutler)” dersleri

<!-- -->

- [<u>Sivil Toplum için Kaynak Geliştirme Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf), [<u>STGM, 2009. Hazırlayan: Dilek Ertükel</u>](https://www.stgm.org.tr/sites/default/files/2020-08/sivil-toplum-orgutleri-icin-kaynak-gelistirme-rehberi.pdf)

<!-- -->

- [<u>STÖ’ler için Kaynak Geliştirme Webinarları</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2), [<u>STGM</u>](https://www.youtube.com/watch?v=yvK5uBEN-zg&list=PLNNUSz3jzVL6mKbrH63Lvcq2oZ_WxVps2)

<!-- -->

- [<u>Kaynak Geliştirme ve Yenilikçi Uygulamalar Yerel STÖ, Ağ / Platform / İnisiyatif ve</u>](https://www.stgm.org.tr/sites/default/files/2020-09/kaynak-gelistirme-ve-yenilikci-uygulamalar-rehberi-yerel-sto-ag-platform-inisiyatif-ve-aktivistler-icin-rehber.pdf)

[<u>Aktivistler için Rehber, Yazar: Berivan Eriş, Sivil Düşün AB Programı, Aralık 2019</u>](https://www.stgm.org.tr/sites/default/files/2020-09/kaynak-gelistirme-ve-yenilikci-uygulamalar-rehberi-yerel-sto-ag-platform-inisiyatif-ve-aktivistler-icin-rehber.pdf)

- [<u>Gönüllüler için Kaynak Geliştirme Rehberi, Toplum Gönüllüleri Vakfı (TOG), Sabancı Vakfı, Mott Vakfı</u>](https://www.tog.org.tr/wp-content/uploads/2018/12/Gen%C3%A7Bank-Kaynak-Geli%C5%9Ftirme-Rehberi.pdf)

<!-- -->

- [<u>UNFPA-STGM Ortak Eğitimleri: Kaynak Geliştirmenin Çerçevesi ve Temel Noktaları Videosu</u>](https://www.youtube.com/watch?v=B_7SDgP92QM&list=PLNNUSz3jzVL64sskDhRNadAhwPdVsD14-&index=10)

<!-- -->

- [<u>UNFPA-STGM Ortak Eğitimleri: Kaynak Geliştirme Stratejisi Bileşenleri ve Durum Analizleri Videosu</u>](https://www.youtube.com/watch?v=ZpgMOpUFgtY&list=PLNNUSz3jzVL64sskDhRNadAhwPdVsD14-&index=11)

<!-- -->

- [<u>UNFPA-STGM Ortak Eğitimleri: Bireysel ve Kurumsal Kaynak Geliştirme Araçlarının Kısa Tanıtımı Videosu</u>](https://www.youtube.com/watch?v=urrmV2RF0lc&list=PLNNUSz3jzVL64sskDhRNadAhwPdVsD14-&index=12)

<!-- -->

- [<u>UNFPA-STGM Ortak Eğitimleri: Kaynak Geliştirmede Destekçi İlişkileri ve Veritabanının Önemi Videosu</u>](https://www.youtube.com/watch?v=vmiOlqDhRYk&list=PLNNUSz3jzVL64sskDhRNadAhwPdVsD14-&index=13)

<!-- -->

- [<u>UNFPA ve STGM Ortak Eğitimleri – İşbirlikleri ve Ortaklıklar Videosu</u>](https://www.youtube.com/watch?v=vZc6WzitV-g&list=PLNNUSz3jzVL64sskDhRNadAhwPdVsD14-&index=5)

<!-- -->

- [<u>STGM ve UNFPA Ortak Eğitimleri – Çalışanlar ve Gönüllüler Videosu</u>](https://www.youtube.com/watchv=I_FEZm8FcKU&list=PLNNUSz3jzVL64sskDhRNadAhwPdVsD14-&index=4)

