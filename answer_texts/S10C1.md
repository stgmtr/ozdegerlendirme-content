---
title: Kamu idaresi ile herhangi bir iletişimimiz yok.
question_id: 10
choice_id: 1
---
Modern demokrasilerin en önemli sorunlarından biri, vatandaşların politika yapım süreçlerine yabancılaşması olarak kabul edilir. Bu sebeple diğer birçok konuda olduğu gibi sivil toplum da demokratik sürecin önemli bir unsurunu oluşturmaktadır. STÖ’lerin rolleri arasında, toplumdaki farklı çıkar gruplarının ihtiyaç ve taleplerini dile getirip sorunlarına çözüm bulunması veya var olan durumun iyileştirilmesi için kamu ve yerel otoritelere iletilmesine aracı olmak vardır. Yani, vatandaşların politika yapım süreçlerine dahil olabilmeleri ve farklı görüşleri kanalize ederek, farklı grupların çıkarlarını güvence altına alabilmenin siyasi partilerle birlikte en etkin araçlarından biri de STÖ’lerdir; çünkü STÖ’ler politika, mevzuat ve hizmet üretme otoritesine sahip merkezi ve yerel kamu kurumları ile yerel yönetimleri harekete geçirmek yoluyla politika yapım süreçlerine dahil olabilirler. Avrupa Konseyi Bakanlar Komitesi, 10 Ekim 2007 tarihinde üye devletlere sunduğu ‘Tavsiye Kararı’nda (2007)14’ STÖ’lerin demokrasilere katkısını “Avrupa Konseyi STÖ'lerin demokrasi ve insan haklarının geliştirilmesine, özellikle kamu otoritelerinin şeffaflığını, hesap verebilirliğini güvence altına alarak kamu bilincinin teşvik edilmesini ve katılıma yaptıkları temel katkıyı kabul etmiştir.” olarak tanımlamıştır.

STÖ’ler ve kamu otoriteleri arasında yapıcı bir iş birliği kurulabilmesi için bazı ortak ilkelerin varlığından söz edilebilir. Yine, Avrupa Konseyinin Uluslararası Sivil Toplum Kuruluşları (INGO) Konferansı çıktıları doğrultusunda geliştirilen “[<u>Karar Alma Süreçlerine Sivil Katılımda İyi Uygulama İlkeleri</u>](https://rm.coe.int/code-of-good-practice-civil-participation-revised-301019-en/168098b0e2)” şu hususlara ışık tutmaktadır:

- Açıklık: Tarafların uzun vadeli ve kalıcı ilişkiler tesis edebilmesi için ortak olarak belirledikleri katılım usullerinin (hedef, prosedür, aktörler, takvim vb.) açık ve erişilebilir olması,

- Güven: İlişkinin karşılıklı saygı, şeffaflık ve güven üzerine inşa edilmesi,

- Bağımsızlık: STÖ’lerin misyonlarını, amaçlarını, kararlarını ve faaliyetlerini özgürce belirleyebilmelerine saygı göstererek bağımsız yapılar olarak kabul edilmeleri,

- Katılım: STÖ’lerin diyalog ve istişare (danışma) ortamı içerisinde herhangi bir ayrımcılığa maruz kalmadan, kamu kurumlarının karar alma ve kararlarının izlenmesi süreçlerine her düzeyde katılım gösterebilmeleri,

- Şeffaflık: Tüm süreçlerin şeffaflık içinde yürütülmesi, dokümanların, kararların ve görüşlerin bu temel ilke çerçevesinde karşılıklı paylaşılabilmesi,

- Erişilebilirlik: Her farklı kesim için erişilebilirliğin sağlanması adına uygun bir dil, araç ve katılım mekanizmalarının tanımlanması,

- Ayrımcılık yapmama: Sivil katılımın bütüncül bir bakış açısıyla gerçekleştirilebilmesi için ayrımcılık yapılmaması, en hassas ve dezavantajlı grupların da hesaba katılmasının öncelik olması.

Bu iş birliği ve özellikle politika yapım sürecine katılımlar yine “Karar Alma Süreçlerine Sivil Katılımda İyi Uygulama İlkeleri” belgesinde düşükten yükseğe doğru 4 düzeyde tanımlanmaktadır; bilgilendirme, danışma, diyalog ve iş birliği.

<img src="./media/image1.png" style="width:1.55208in;height:1.19792in" />

İlgilenirseniz, S[<u>TGM STOK Öğrenme Platformu</u>](https://www.stgm.org.tr/stok-ogrenme-platformu)ndaki "[<u>104-İletişim Temelli Katılım ve Savunuculuk</u>](https://www.stgm.org.tr/sivil-toplum-okulu-stok/104-iletisim-temelli-katilim-savunuculuk)" ile "[<u>500-Savunucu Örgütler</u>](https://www.stgm.org.tr/sivil-toplum-okulu-stok/savunucu-orgutler)" derslerine bakabillirsiniz.

Daha fazla bilgi için ise

[<u>“Kamu-STK İşbirliğini Nasıl Kurabilirsiniz, Sivil Toplum Sektörü</u>](https://siviltoplumsektoru.org/wp-content/uploads/2020/05/Kamu-STK-%C4%B0%C5%9F-Birli%C4%9Fi.pdf)”, “[<u>Code of Good Practice for Civil Participation in the Decision Making Process, Council of Europe / Karar Alma Süreçlerine Sivil Katılımda İyi Uygulama İlkeleri, Avrupa Konsey</u>](https://rm.coe.int/code-of-good-practice-civil-participation-revised-301019-en/168098b0e2)i”

veya

“[<u>Sivil Toplum Kuruluşlarının Karar Alma Mekanizmalarına Katılımı: Yerel Yönetimlerde Kaliteli ve Anlamlı Bir Katılım için Uygulama Rehberi</u>](https://www.tusev.org.tr/usrfiles/images/Katilim2020.pdf), Yazan: Burcu Özüpak Güleç. TÜSEV, 2020” yi inceleyebilirsiniz.

