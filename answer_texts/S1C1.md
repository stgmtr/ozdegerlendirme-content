---
title: Hak temelli yaklaşım bizim için yeni bir kavram.
question_id: 1
choice_id: 1
---
Sivil toplum örgütleri, çalışmalarını; hak temelli, ihtiyaç temelli ya da hayırseverlik olarak farklı yaklaşımlarla yürütebiliyorlar. Yardım ya da ihtiyaç temelli yaklaşımlarda; ötekileştirilmiş, dezavantajlı birey ve grupları, karşılaştıkları sorunlardan hızlı bir şekilde kurtarmak için yardım etmek ya da ek kaynaklar sağlamak hedefleniyor. Hak temelli yaklaşım ise bunlardan farklı bir yerde duruyor. Peki, hak temelli yaklaşımı diğerlerinden ayıran nedir? Kişileri “hak sahibi”, devleti ve devlet dışı birtakım aktörleri ise bu hakları sağlamada “görev sahibi” olarak tanımlayan hak temelli yaklaşım, uluslararası hukuktan dayanak alır ve hak sahipleri ile görev sahipleri arasındaki ilişkiyi düzenleyerek insan haklarını gerçekleştirmeyi amaçlar. Bunu yaparken görev sahiplerini kendi yükümlülüklerini yerine getirmeleri için sorumlu tutmayı, hak sahiplerini ise hak talebinde bulunmaları için güçlendirmeyi esas alır. Birleşmiş Milletlerin kullandığı tanımlamaya göre “insan hakları temelli yaklaşım” ilkesel olarak uluslararası insan hakları standartlarını temel alan ve uygulamada insan haklarının desteklenmesi ve korunmasını hedefleyen bir kavramsal çerçevedir. Başka bir tanımda ise, hak temelli yaklaşımın uluslararası haklar sistemi kapsamında temel, sosyal, ekonomik ve kültürel alandaki insan hak ve özgürlüklerinin yanı sıra hayvan hakları, çevre hakları, doğa hakları gibi geniş bir çerçeveyi kapsadığı vurgulanmaktadır.

(https://www.stgm.org.tr/sites/default/files/2020-09/sivil-toplum-ve-hak-temelli-calismalar-icin-etkinlik-rehberi.pdf). Hak temelli yaklaşımın uygulamaya geçirilmesinde kuruluşlara yardımcı olacak birtakım ilkeler mevcuttur. Bunlar;

- Katılım,

- Ayrımcı olmama ve eşitlik,

- Güçlendirme,

- Yasallık,

- Şeffaflık ve bilgiye erişim

gibi ilkelerdir.

“Hak temelli Yaklaşım” ile ilgili daha fazla bilgi için, aşağıdaki kaynakları inceleyebilirsiniz;

- [<u>STOK Herkese Lazım Dersler 103</u>](https://www.stgm.org.tr/sivil-toplum-okulu-stok/103-hak-temelli-yaklasim-ana-akimlastirma)

- [<u>Hak Temelli Yaklaşım Bilgi Notu</u>](https://www.katilimhakki.org/wp-content/uploads/2020/02/Hak-temelli-yaklas%CC%A7%C4%B1m_kontrol-listesi.pdf). Katılım Hakkı Projesi, STGM, 2020

- [<u>STÖ'ler için Hak Temelli Yaklaşım Webinarı Videosu</u>](https://www.youtube.com/watch?v=lzgOq226K84), STGM, 30 Mayıs 2019

- [<u>STÖ'ler için Çocuk Hakları Temelli Yaklaşım Webinarı</u>](https://www.youtube.com/watch?v=2A389ItU7Rg&list=PLNNUSz3jzVL7vWHXlq7KaCZ0TrQxxA3NJ&index=8&t=15s), STGM, 25 Ocak 2019

- [<u>Toplumsal Cinsiyet Eşitliği Webinarı,</u>](https://www.youtube.com/watch?v=OIayUA2roIQ&list=PLNNUSz3jzVL7vWHXlq7KaCZ0TrQxxA3NJ&index=8&t=5s) STGM, 28 Şubat 2018

- [<u>STÖ'ler için LGBTİ+ Hakları Temelli Yaklaşım Webinarı</u>](https://www.youtube.com/watch?v=dY1NPt8a98w&list=PLNNUSz3jzVL7vWHXlq7KaCZ0TrQxxA3NJ&index=10&t=448s), STGM, 25 Nisan 2019

- [<u>STÖ'ler için Engelli Hakları webinarı</u>](https://www.youtube.com/watch?v=aw8Zbl3b580&list=PLNNUSz3jzVL7vWHXlq7KaCZ0TrQxxA3NJ&index=12&t=22s), STGM, 24 Ocak 2020

- [<u>Doğa Korumaya Çevre Hakkından Bakmak,</u>](https://www.youtube.com/watch?v=QsX-pc2WE-o&list=PLNNUSz3jzVL7vWHXlq7KaCZ0TrQxxA3NJ&index=13&t=16s) STGM, Mart 2020

- [<u>Türkiye’de Hak Temelli Sivil Toplum Örgütleri: Sorunlar ve Çözüm Arayışları</u>](https://www.stgm.org.tr/sites/default/files/2020-08/turkiyede-hak-temelli-stoleri-sorunlar-ve-cozum-arayislari.pdf), STGM, 2. Baskı, Temmuz 2011

