---
title: Web sitemiz yok.
question_id: 15
choice_id: 1
---
Günümüzde iletişim teknolojileri sayesinde internet kullanımı günlük hayatımızın değişmez bir parçası oldu. İnsanlar birçok konuda web üzerinden aramalar yaparak istedikleri bilgilere ulaşma eğilimindeler. Örgütünüzün web sitesi, sizi bulmak veya sizinle iletişime geçmek isteyenlerin internet üzerinde sizinle ilk karşılaşacağı mecralardan biri olacaktır. Bu noktada bir web sitenizin olması ve bu sitenin sistematik ve düzenli bir şekilde güncellenmesi ile sizinle iletişime geçmek isteyenler için en öncelikli bilgileri barındırması hayati önem arz etmektedir. Mesela örgütünüzün web sitesi, gönüllülerle iletişiminizi güçlendirmek ve daha fazla gönüllüye ulaşmak için bir kapı rolü oynayabilir. Aynı zamanda savunuculuk faaliyetlerinizin ve kampanyalarınızın yürütüldüğü mecralardan biri de olabilir.

Bununla birlikte sivil toplum için yılların birikimiyle uluslararası platformda kabul görmüş temel ilkeler olduğunu da hatırlayalım. Bu ilkeler STÖ’leri diğer oluşumlardan ayıran ve kurumsal gelişimlerine de katkı sağlayan ilkelerdir. Bilişim teknolojilerinin ve internetin gelişmesiyle web sayfaları bu ilkelerden biri olan şeffaflığın kamu nezdinde sağlanmasında önemli bir rol oynamaktır. Örgütünüzün web sitesi aracılığıyla sadece faaliyetleriniz ile ilgili bilgileri değil, isterseniz, tüzüğünüzü, mali tablolarınızı, yıllık faaliyet raporlarınızı ve planlarınızı da kamuyla paylaşabilirsiniz.

Daha fazla bilgiye aşağıdaki kaynaklardan ulaşabilirsiniz;

- STGM STOK Çevrimiçi Öğrenim Platformu "[<u>Herkes Dijital Sever</u>](https://www.stgm.org.tr/sivil-toplum-okulu-stok/herkes-dijital-sever)" Dersleri

- [<u>Web ve Sosyal Medya Yönetimi</u>](https://www.stgm.org.tr/sites/default/files/2020-09/web-ve-sosyal-medya-yonetimi-rehberi.pdf), Yazar: Emrah Güler ve Özgür Fırat Yumuşak, Sivil Düşün AB Programı, Aralık 2019.

