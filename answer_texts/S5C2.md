---
title: Çocuk haklarını çalışmalarımızda olabildiğince dikkate almaya çalışıyoruz.
question_id: 5
choice_id: 2
---

Bu yaklaşımınızı ve anlayışınızı yazılı politika haline getirerek kalıcı olmasını sağlayabilirsiniz. Unutmayalım lütfen, yazılı ve yetkili mercilerce (yönetim kurulu, genel kurul) kabul edilmiş esaslar ve politikalar o örgütte veya organizasyonda kişilerin değişmesi durumunda veya yetkili mercilerdeki değişikliklerde bile kurum hafızası olarak kalacaktır. Aynı zamanda bu yazılı esaslar ve politikalar, örgütün; hem kamu hem de kendi hedef kitlesi, hak sahipleri, üyeleri, gönüllüleri, çalışanları ve tüm paydaşları nezdinde şeffaf ve hesap verebilir bir örgüt olmasını sağlayacaktır. Yazılı olmayan esas ve politikalar, her ne kadar uygulamada var olsa da örgütün tüm paydaşları, bağışçılar, fon sağlayıcıları ve kamu önünde yazılı esas ve politikaların etkisini yaratmamaktadır.

Bu çevrimiçi testi tamamladıktan sonra ilk yönetim/yürütme kurulu toplantısında bu konuyu gündeme getirebilir ve faaliyet ve uygulamalarınızda BM Çocuk Haklarına Dair Sözleşme ile uyumlu hareket edip çocuğun yüksek yararını ve çocuğa zarar vermeme ilkesini de temel alarak oluşturacağınız çocuk hakları kurumsal politika belgesi veya “çocuk güvenliği politikası”nın taslak çalışmasını yapacak bir ekip oluşturabilirsiniz.

[<u>BM Çocuk Haklarına Dair Sözleşme</u>](https://www.unicef.org/turkiye/%C3%A7ocuk-haklar%C4%B1na-dair-s%C3%B6zle%C5%9Fme)’ye ve u sözleşme ile ilgili farklı dillerde hazırlanmış [<u>animasyonları</u>](http://cocuk.bilgi.edu.tr/yayinlar/videolar/)) inceleyebilirsiniz.

Çocuk koruma ve çocuk güvenliği farkını anlamak ve çocuk güvenliği kapsamının detayları için [<u>Hayata Destek - Çocuk Güvenliği Nedir? Videosuna</u>](https://www.youtube.com/watch?v=6ECI11gik3Y) ve [<u>Tarlabaşı Toplum Merkezi Kurumsal Eğitim Video Serisinden - Çocuk Güvenliği Videosuna</u>](https://www.stgm.org.tr/tarlabasi-toplum-merkezi-kurumsal-egitim-video-serisinden-cocuk-guvenligi) bakabilirsiniz.

Çocuk güvenliği ile ilgili çevrimiçi eğitim için lütfen Hayata Destek-İnsani Yardım Derneğinin “[<u>Hayata Destek 360 Dijital Öğrenme Alanı</u>](https://360.hayatadestek.org/)”na bakınız.

Örnek bir çocuk güvenliği politika belgesi için Hayata Destek-İnsani Yardım Derneğinin “[<u>Hayata Destek Çocuk Güvenliği Politika Dokümanı</u>](https://www.hayatadestek.org/wp-content/uploads/2021/09/cocuk-guvenligi-politikasi.pdf))”nı ve “[<u>Çocuk Güvenliği Davranış Kuralları Belgesi</u>](https://www.hayatadestek.org/wp-content/uploads/2021/09/cocuk-guvenligi-davranis-kurallari.pdf))”ni inceleyebilirsiniz.

Çocuk Koruma Politika Belgesi örneği için ise Uluslararası Çocuk Merkezi’nin “[<u>Çocuğa karşı Şiddeti Önlemek için Ortaklık Ağı Çocuk Koruma Politikası Belgesi</u>](https://www.acev.org/wp-content/uploads/2021/02/Ek-2-CKOA_Cocuk-Koruma-Politika-Belgesi.pdf)” ne bakabilirsiniz.

Ayrıca STGM STOK Çevrimiçi Öğrenim Platformu [<u>Çocuk Hakları ve Ana Akımlaştırma 503 Dersin</u>](https://egitim.stgm.org.tr/login/index.php)i incelemenizi de tavsiye ederiz.

