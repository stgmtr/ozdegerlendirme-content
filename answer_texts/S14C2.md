---
title: İletişim konusunda farklı mecraları içeren bazı çalışmalarımız var.
question_id: 14
choice_id: 2
---
Bir strateji, plan ve yöntem kapsamında gerçekleştirilmeyen iletişim çalışmaları beklenen etkiyi yaratmayabilir veya bu çalışmalarda elde edilmek istenen etkinin sürekliliği olmayabilir.

Örgütünüzün ölçeğine bağlı olarak her zaman yazılı bir iletişim planına sahip olmanız gerekmez. Bununla birlikte iletişim çalışmalarınızın sürecini bilmeniz ve oluşturmanız yeterli olabilir; fakat plan, örgütünüzün -misyon ve vizyonuyla uyumlu olacak şekilde- iletişim faaliyetlerinin amaç ve hedeflerini netleştirmeye yardımcı olacak bir haritadır. Bu harita aynı zamanda sizin iletişim çalışmalarındaki süreci oluşturabilmenizi ve takip edebilmenizi sağlar. İletişim çalışmalarında süreçleri bilmeniz ise örgütünüzün hangi kitlelere, hangi mesajları, hangi kanallarla, hangi mecralarda, hangi materyallerle iletebileceğini netleştirerek yaratıcılığınızı destekleyeceği gibi tüm bu adımlarda her türlü rolün de netleşmesini sağlar. Aynı zamanda bu faaliyetlerinizin güçlendirilebilmesi için tüm sürecin izlenebilmesine imkân tanırken gerekli revizyonların yapılabilmesine de yardımcı olur.

İsterseniz STGM'nin "[<u>İletişim Planı Nedir?</u>](https://youtu.be/CxyPyjTvSrw)" isimli videosuna, [<u>"İletişim Stratejisi ve Araçları Rehberi</u>](https://www.stgm.org.tr/sites/default/files/2020-09/iletisim-stratejisi-ve-araclari-rehberi_0.pdf), Sivil Düşün AB Programı, Emrah Güler, Özgür Fırat Yumuşak, 2019” veya STGM [<u>STOK Çevrimiçi Öğrenim Platformu</u>](https://www.stgm.org.tr/stok-ogrenme-platformu) "[<u>Herkes Dijital Sever 300</u>](https://www.stgm.org.tr/sivil-toplum-okulu-stok/herkes-dijital-sever)" derslerine bakabilirsiniz.

