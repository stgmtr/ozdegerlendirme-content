---
title: Kararlar yönetim kurulu/idareci/yürütücü kişiler tarafından alınır ve üyelere, gönüllülere, çalışanlara bilgi veririz.
question_id: 7
choice_id: 2
---
Sivil toplum için yılların birikimiyle uluslararası platformda kabul görmüş bazı temel ilkeler olduğunu hatırlayalım. Bu ilkeler STÖ’leri diğer oluşumlardan ayıran ve kurumsal gelişimlerine de katkı sağlayan ilkelerdir. Bunlardan bir tanesi ise katılımcılık ilkesidir.

Katılımcılık, çeşitli seviyelerde alınacak bir karardan etkilenen bütün tarafların o karara eşit ve aktif katılımını sağlayacak olanakların yaratılmasıdır. Bu olanakların başında bir STÖ’nün tüm paydaşları ve faydalanıcılarına karşı açık ve erişilebilir olma, bilgilendirme, danışma ve dahil etme mekanizmaları gelir. STÖ’ler, katılımcılıklarını artırdıkları ölçüde şeffaf, hesap verebilir ve güvenilir olurlar. Aynı zamanda sivil toplum örgütlerinde “iyi yönetişim”, katılımcılık, fayda yaratma, şeffaflık, hesap verebilirlik ve sürdürülebilirlik gibi temel prensiplerin hayata geçirilebildiği bir örgüt iklimi yaratmak olarak da düşünülmelidir. Bu da ancak karar alma mekanizmalarının ve süreçlerinin iyi tanımlandığı bir yapıda mümkün olur.

Bir sivil toplum örgütü, "iyi yönetişim" kapsamında hangi kararların nerede, nasıl, ne zaman, kimlerle alınacağı, nasıl duyurulacağı, uygulanacağı, izleneceği gibi temel sorulara yanıt verir. Bunların tanımlı olmadığı bir yapıda katılımcılık, şeffaflık ve hesap verebilirlik ilkelerinin gerçekleşmesi mümkün olmaz. Kararlarla ilgili farklı paydaşlar konunun farklı bir tarafını görebilir ve karar alım aşamasında, bu farklı bakış açılarının toplanması meselenin farklı yönleriyle irdelenebilmesini sağladığından kararların doğruluk payını artırabilir. Çalışanlar ve gönüllüler meselenin operasyon yönünü, üyeler yansıma ve etkisini görebilir ve aktarabilir. Bu farklı alanlarla ilgili karara katkı yapılması bütünsel bir bakış açısıyla kararın her yönüyle incelenmesini sağlar. Çalışanlar ve gönüllüler meselenin operasyon yönünü, üyeler yansıma ve etkisini görebilir ve aktarabilir. Bu farklı alanlarla ilgili karara katkı yapılması bütünsel bir bakış açısıyla kararın her yönüyle incelenmesini sağlar.

Evet, yönetim kurulu ve idareci/yürütücü ekip, çalışmaların planlanmasından, uygulanmasından, değerlendirilmesinden sorumludur;. ancak sivil toplum örgütleri dinamik yapılardır ve her sivil toplum örgütü zaman içinde kendine uygun bir organizasyon yapısı geliştirir. STÖ'ler katılımcılığı artırmak ve farklı bakış açılarını katmak için yönetim kuruluna ve idareci/yürütücü ekibe ek olarak birim, komisyon, danışma kurulu gibi mekanizmalar oluşturabilir. İyi yönetişim için bu yapıların rollerinin, birbiri ile ilişkisinin ve karar süreçlerindeki yerinin tanımlanması gereklidir. Bir STÖ’nün gerçek potansiyelini açığa çıkarabilmesi, karar süreçlerine kimlerin ne kadar ve nasıl dahil olduğuna da bağlıdır. İyi yönetişimin hâkim olduğu bir sivil toplum örgütünde yürütücü ekibin temel sorumluluklarından biri de ortak akılla karar almak kadar, üyelerin, gönüllülerin, hedef kitlenin, ilgili uzmanların ve varsa çalışanların karar alma süreçlerine dahil olmasını sağlamak, bunun için uygun mekanizma, yöntem ve araçlar oluşturmaktır.

Bu konuda daha fazla bilgi için aşağıdaki kaynakları inceleyebilirsiniz;

\- STGM [<u>STOK Çevrimiçi Öğrenim Platformu,</u>](https://www.stgm.org.tr/stok-ogrenim-platformu) [<u>STÖ’ler İçin Örgüt Tasarımı ve Yönetimi 102 Dersleri</u>](https://www.stgm.org.tr/sivil-toplum-okulu-stok/102-stoler-icin-orgut-tasarimi-yonetimi) ve [<u>Gönüllülerle İlişkiler 401 Dersleri</u>](https://www.stgm.org.tr/sivil-toplum-okulu-stok/buyuyen-orgutler)

[<u>Sivil Toplum Örgütleri için Yönetişim Rehberi</u>](https://www.stgm.org.tr/sites/default/files/2020-08/sivil-toplum-orgutleri-icin-yonetisim-rehberi.pdf). Hazırlayan Gürcan Banger. STGM, Ankara 2011.

[<u>UNFPA-STGM Ortak Eğitimleri: Örgüt Yönetiminin İlke ve Alanlarına Genel Bir Bakış Videosu</u>](https://www.youtube.com/watch?v=eLBzKFVFxyc&list=PLNNUSz3jzVL64sskDhRNadAhwPdVsD14-&index=18), 2021

[<u>UNFPA-STGM Ortak Eğitimleri: Yönetişim Videosu</u>](https://www.youtube.com/watch?v=qWrC-fa4PhE&list=PLNNUSz3jzVL64sskDhRNadAhwPdVsD14-&index=19), 2021

[<u>UNFPA-STGM Ortak Eğitimleri: Çalışanlar ve Gönüllüler Videosu</u>](https://youtu.be/I_FEZm8FcKU), 2021

